Slovenská národná strana > Aktuality > Rafael Rafaj: Súčasná vláda pomáha rozvracať Slovenskú republikuRafael Rafaj: Súčasná vláda pomáha rozvracať Slovenskú republiku27.01.2011 | Počet prečítaní: 443Bratislava, 27. januára 2011 – Podpredseda SNS Rafael Rafaj upozorňuje, že slovenská vláda nekoná, aj keď sa porušuje medzinárodné právo. Pripomína jej, že Maďarsko vedie so Slovenskom vojnu o suverenitu.Občania, ktorí požiadajú o maďarské občianstvo, môžu prísť podľa podpredsedu SNS Rafaela Rafaja o status príslušníka národnostnej menšiny na Slovensku. Ako uviedol dnes na tlačovej besede, občan cudzieho štátu by nemal byť vnímaný ako príslušník menšiny. Upozornil, že z počtu príslušníkov menšiny vyplýva aj jej financovanie. Občania maďarskej národnosti v SR sa podľa podpredsedu SNS stávajú iba nástrojom maďarskej iredenty a Viktora Orbána. Vláda podľa R. Rafaja pomáha rozvracať republiku, a to aj nekonaním. „Každý verejný činiteľ má povinnosť konať, ak je porušený zákon. Je porušované medzinárodné právo. Vláda zabudla na to, že Maďarsko vedie so Slovenskom vojnu o suverenitu. Tak ako Irak začal kradnúť ropu Kuvajtu navrtávaním rúr, podobným spôsobom Maďarsko navrtáva suverenitu SR,“ vyhlásil dnes R. Rafaj na tlačovej konferencii.Maďarsku ide podľa neho o biele zlato, ktorým sú pri klesajúcej demografickej krivke občania. Pripomenul, že podmienkou udelenia občianstva všade vo svete je priama rodinná väzba, alebo dlhodobý trvalý pobyt v danej krajine. Maďarský postup mu pripomína nemecký prístup z 30-tych rokov minulého storočia, keď Nemecko udeľovalo občianstvo na etnickom princípe.Maďarsko môže podľa Rafaela Rafaja nazývať január víťazným, pretože pred niekoľkými dňami bol lákať slovenských občanov na maďarské občianstvo prezident MR Pál Schmitt a v piatok príde kúpiť občanov maďarský premiér Viktor Orbán, a to za prepojenie plynovodu sever-juh.Zdroj: SITAXMaďarská iredenta bude po Orbánovej návšteve oslavovať víťazný januárBratislava, 27. januára (TASR) – Tak ako v minulosti oslavovala komunistická totalitná moc Víťazný február, po dvoch návštevách maďarských najvyšších predstaviteľov na Slovensku bude maďarská iredenta oslavovať víťazný január. Na dnešnej tlačovej konferencii to pripustil podpredseda SNS Rafael Rafaj na margo piatkovej (28.1.) oficiálnej návštevy maďarského premiéra Viktora Orbána na Slovensku. Nedávno navštívila našu krajinu aj maďarská hlava štátu Pál Schmitt.“Prezident v podstate robil reklamu na nábor pre dvojité občianstvo a premiér zajtra príde kúpiť časť občanov SR za nejaké potrubie, ktoré nám bude privádzať plyn cez južnú vetvu na Adriu,” upozornil R. Rafaj. Orbán totiž podpíše dohodu o severo–južnom plynovom prepojení (Veľký Krtíš-Vecsés).Aj preto Rafael Rafaj vyzýva všetkých politikov v Národnej rade SR, aby si konečne dali dole stranícke okuliare a začali sa pozerať na veci slovenskými očami. Už na najbližšej februárovej schôdzi má snemovňa zmeniť zákon o dvojakom občianstve, ktorý v súčasnosti trestá dobrovoľné získanie iného občianstva stratou slovenského.SNS bude v tejto veci podľa R. Rafaja hlasovať tak, aby ostal v platnosti súčasný zákon. “Pre nás teraz nie je kľúčových tých 25 ľudí, ktorí prišli o slovenské občianstvo, ale tých 250.000, ktorí môžu o iné občianstvo požiadať. Kvôli jednému stromu by sme nemali stratiť celý les,” upozornil.Rafael Rafaj je presvedčený, že schválením koaličnej novely dôjde k vážnej právnej kolízii, či občan s dvojakým občianstvom môže byť považovaný aj za príslušníka menšiny. “Pripravíme také opatrenia, ktoré minimálne na štatistickej úrovni vylúčia takýchto občanov zo započítavania do konta konkrétnej menšiny. Bolo by dobré, keby si slovenskí občania maďarskej národnosti uvedomili, že môžu prísť aj o status príslušníka menšiny a pochopili, že sú v podstate len nástrojom Viktora Orbána, ktorý nemá čo stratiť,” dodal.Prvý podpredseda SNS Andrej Danko vyzval premiérku Ivetu Radičovú, aby sa počas zajtrajšej návštevy Orbána správala ako politička a hrdá premiérka Slovenska. “Pokiaľ sa jej budú triasť kolená ako naposledy, pokiaľ bude neistota v jej vystupovaní, ako bola pri návšteve prezidenta Schmitta, mňa to osobne uráža. Je treba prejaviť diplomatickú úctu, ale dať aj jasne najavo, že toto je SR, slovenský úrad vlády a neželám si, aby premiérka bola zakríknutou osobou v tieni maďarského premiéra,” vyhlásil.Orbána do Bratislavy pozvala Radičová. Počas návštevy partneri prerokujú aktuálne otázky európskej politiky počas maďarského predsedníctva v EÚ a slovenského vo Vyšehradskej štvorke. Rovnako zhodnotia dosiahnutú úroveň bilaterálnych vzťahov a východiská pre najbližšie obdobie.Foto: Alexander BrezaAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ