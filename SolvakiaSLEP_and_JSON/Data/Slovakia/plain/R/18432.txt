Okresné organizácie19. november 2013   Meniny má: AlžbetaSlovenská národná strana > Aktuality > Rafael Rafaj: Od účinnosti novely jazykového zákona už nemôžeme hovoriť o ochrane štátneho jazykaRafael Rafaj: Od účinnosti novely jazykového zákona už nemôžeme hovoriť o ochrane štátneho jazyka10.12.2010 | Počet prečítaní: 229Bratislava, 9. decembra 2010 – Podpredseda SNS a predseda Poslaneckého klubu SNS v Národnej rade SNS Rafael Rafaj bol hosťom diskusnej relácie STV1 „Správy a komentáre“, kde sa vyjadroval k aktuálnej téme modifikácie jazykového zákona.Z relácie:Maroš STANO, moderátor: “Koalícia dnes presadila zmenu zákona o štátnom jazyku. Podľa návrhu rezortu kultúry sa pokuty za porušenie zákona znížia. Most Híd ich chcel odstrániť úplne. To však v parlamente neprešlo. Zmeny v zákone o štátnom jazyku budú témou nášho rozhovoru v štúdiu. Pozvanie prijal poslanec Ondrej DOSTÁL z Mostu Híd, dobrý večer aj predsedovi poslaneckého klubu Rafaelovi RAFAJOVI, dobrý večer. Pán DOSTÁL na úvod, prečo podľa vás bolo potrebné vlastne zmeniť zákon, napríklad znížiť výšku pokút na maximálne tých 2.500 eur, keď pokuta je vlastne vyslovene až posledná možnosť?”O. DOSTÁL: “Ja si myslím, že pokuty neboli hlavný problém, aj keď nakoniec to tak vyzeralo. Tá novela, ktorú sme dnes schválili, mala za cieľ odstrániť viaceré deformácie, ktoré v tom zákone boli už v minulosti a teda dostali sa doňho aj počas ostatnej novely za ministrovania pána ministra MAĎARIČA, počas obdobia FICOVEJ vlády.”M. STANO: “Pán RAFAJ, sú pokuty skutočne natoľko významným prvkom, že bez nich nemá zákona zmysel? Lebo nakoniec ani nejako veľmi neuplatňujú.”R. RAFAJ: “Máte pravdu, že jedna stránka veci je, že či sa vôbec doteraz pokuty uplatňovali. Druhá stránka veci je, že každý zákon má istú sankciu práve kvôli tomu, aby bola zabezpečená vážnosť zákona a vynútiteľnosť práva, pretože na tzv. jazykovo zmiešanom území dochádzalo naopak k diskriminácii Slovákov. O tom svedčí napríklad mnohostranový list, ktorý sme na klub SNS dostali. Ja som z neho vo svojom vystúpení aj niečo citoval. Takže možno je to úplne naopak, že nie menšiny, ale paradoxne Slováci v tých obciach, kde majú kvórum nižšie ako 50 percent, predovšetkým s kreovaním samosprávy, ktorú ovládajú príslušníci menšín, sa nedostávajú k informáciám v štátnom jazyku, čiže ja by som nehovoril o sankciách, tie sú naozaj až na konci. Hovorme skôr o samotnej podstate zákona o štátnom jazyku.”M. STANO: “Dobre. Zníži sa podľa váš po tej novele nejakým spôsobom ochrana štátneho jazyka?”R. RAFAJ: “Určite áno. Veď vypustil sa v podstate jediný odstavec, ktorý hovoril, že štátne orgány a orgány verejnej správy majú povinnosť ochraňovať štátny jazyk. Toto bola jediná zmienka v paragrafe 2 a práve toto odsek 1 vypadol. Takže v zákone o štátnom jazyku už neexistuje de facto ochrana a pokiaľ sa v parlamente diskutovalo, že mala by byť istá vybalansovanosť so zákonom o jazykoch menšín, tam táto ochrana zostala. Čiže v podstate nemôžme už od účinnosti zákona hovoriť o ochrane štátneho jazyka. Na tú štát totálne rezignoval.”M. STANO: “Áno. Nejako neupravujú tie výšky pokút, len zužuje sa ten priestor, za čo sa tie pokuty vlastne dajú.”O. DOSTAL: “Upravujú sa aj výšky pokút.”M. STANO: “Ako sa prejaví v praxi tá novela podľa vás? Prídu nejaké závažné zmeny na základe tohto zákona?”O. DOSTAL: “Ja si myslím, že neprídu závažné zmeny, ale zmení sa atmosféra. Odráža to zmenené politické pomery na Slovensku a je to istý signál aj voči príslušníkom menšín, že tu nie sú iba tak nechcene trpení, ale že ich berieme ako občanov takých, ako každých iných. Že to nie sú občania druhej kategórie. Že neprijímame zákony špeciálne preto, aby sme im znepríjemnili život.”R. RAFAJ: “Ale pán poslanec, ani jestvujúci zákon nepočítal vôbec so sankcionovaním fyzických osôb. Vždy išlo len o právnické osoby, teda o povinné osoby, predovšetkým orgánov samosprávy a je veľmi zaujímavé, že aká textácia dotýkajúca sa pokút zostala. Tam sa hovorí hneď na začiatku, ak ministerstvo kultúry zistí porušenie povinnosti. Lenže na to sme aj my poukazovali, že tak isto predkladateľ vypustil všetky povinnosti. Takže v podstate, nahrávam vám teraz na smeč, vynútiteľnosť pokút bude podľa mňa nulová, pretože nijaké povinnosti tam už nie sú rovnako uložené. Ten zákon je jednoduché bezzubý.”M. STANO: “V obciach, kde tvoria príslušníci národnostných menšín najmenej tých 20 percent obyvateľstva, sa bude môcť používať pri jej zasadnutiach zastupiteľstiev menšinový jazyk, čo doteraz právna norma neumožňovala. Tlmočenie do štátneho jazyka má vlastne zabezpečiť samotná obec. Nie sú to možno pre obec zbytočné náklady pán RAFAJ?”R. RAFAJ: “Nepozerám sa na to z pohľadu finančných zdrojov. Problém je v tom, na čo poukázali Slováci, tých 800 tisíc Slovákov, ktorí žijú na tzv. jazykovo zmiešanom území v tom režime, keď je tam v podstate maďarčina. Dnes hovoríme už o 20 tich percentách, kde sa bude komunikovať v maďarskom jazyku a občan, každý občan štátu, teda danej obce má právo sa zúčastniť slobodne zastupiteľstva, pretože to je otvorené, ale oni jednoducho budú odkázaní len na tlmočenie. Oni už teraz namietajú, že nedostávajú informácie, ale že majú aj sťažený prístup napríklad k žiadostiam.”M. STANO: “Podľa vás sa to bude zneužívať?”R. RAFAJ: “Je možné, že tie nožničky toho napätia sa ešte viac rozšíria, tentokrát v neprospech Slovákov.”M. STANO: “No ja sa ešte dostanem k ďalšiemu pozmeňujúcemu návrhu, ktorý súvisí s touto novelou o štátnom jazyku. Vy ste navrhli svojim spôsobom, že aby deti do 12 rokov, rozprávky pre nich sa nemuseli vysielať v slovenskom dabingu, pokiaľ sú v českom jazyku. Prečo?”R. RAFAJ: “Je to všeobecná európska norma alebo trend ak chcete. Jednoducho v jednotnom systéme zobrazovania cez tzv. piktogramy, je smernica, ktorá odporúča, aby maloletým teda deťom do 12 rokov boli tieto informácie sprístupňované práve v ich materinskom jazyku. Na druhej strane tam bol ale aj iný pozmeňujúci návrh vášho poslanca v mojom výbore pre kultúru a médiá, ktorý naopak žiadal, pokiaľ by išlo o jazyk menšín, práve o opačný prístup. Takže musíte si to najskôr v klube ujasniť, že vlastne čo chcete. Lebo principiálne sa tieto návrhy úplne rozchádzajú.”M. STANO: “Zhodou okolností v utorok príde na bilaterálnu návštevu maďarský premiér Viktor ORBÁN. Aká podľa vás bude reflexia na tú novelu jazykového zákona?”R. RAFAJ: “To je práve chybne položená otázka pán redaktor, že hovoríme o štátnom jazyku suverénnej krajiny Európskej únie a my sa pýtame, čo na to povie premiér cudzieho štátu, ktorý prijal zákon o dvojakom občianstve, ktorý má exteritoriálne účinky na nás a napríklad podľa nálezu Európskeho súdu pre ľudské práva z roku 2004, ak má štát štátny jazyk uvedený vo svojej ústave, tak je tam uvedené, že sa musí naň pozerať, ako na ústavnú hodnotu. Čiže podlieha rovnakej ochrane, ako je napríklad obrana územia. Takže toto je nález a je tam dokonca povedané, že to vôbec nie je potom v rozpore s článkom 10 európskeho dohovoru o základných ľudských právach.”M. STANO: “Ja sa nehádam o tom, či Slovensko malo právo takýto zákon prijať. Svojim spôsobom vnútropolitické rozhodnutia ovplyvňujú medzinárodné vzťahy.”R. RAFAJ: “Ja vám len vysvetľujem, že v Maďarskej republike napríklad od roku 1993 nie je účinný zákon dotýkajúci sa zákonného zastúpenia menšín v parlamente. Je to už 17. rok a nič sa nedeje. Neustále slovenská strana ustupuje. Teraz je tu ďalší návrh na zníženie kvóra na 10 percent. Čiže ak my tu dnes riešime problematiku, že 20 percent v obci, o chvíľku tu bude úradná dvojjazyčnosť, bohužiaľ.”M. STANO: “Zhodou okolností ten návrh reaguje na jazykový zákon, to je pravda, aj v súvislosti so sankciami napríklad.”O. DOSTAL: “Teraz ste popreli sám, to čo ste pred chvíľou hovorili, lebo najprv ste sa ohradili voči tomu, že riešime tu nejaký vnútorný problém a pýtame sa, že čo na to nejaká maďarská vláda a potom odvolávajúc sa na to, čo robí Maďarská republika, aké zákony prijíma alebo ako ich uplatňuje, chcete odvodzovať niečo na slovenskú realitu. My sme na Slovensku. Sme sebavedomí národ, tak si tu riešme vlastné problémy. Nesprávajme sa zakomplexovane. Zákon o štátnom jazyku, aj novela pána MAĎARIČA, boli prejavom zakomplexovanosti, nie sebavedomia.”R. RAFAJ: “Nie. My hovoríme o štátnom jazyku Slovenskej republiky a ten nemá nijaký súvis prepáčte ani so zákonom číslo 184 o používaní jazykov menšín. Neustále vy tu vnášate akúsi rovnováhu, ako keby tieto dve normy mali nejakým spôsobom súvisieť, hoci prepáčte, to je treba povedať, v ústave je zakotvené, aj v tomto zákone ešte zostalo, že štátny jazyk má prednosť pred ostatnými jazykmi. Či sa nám to páči alebo nie, je to tam.”Zdroj: STV1, relácia Správy a komentáre, 9. 12. 2010AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ