Slovenská národná strana > Blog > Eva Jaššová: Rozumejme našim maďarským priateľomEva Jaššová: Rozumejme našim maďarským priateľom03.06.2010 | Počet prečítaní: 1426Omnia rerum principia parva sunt – začiatky všetkých vecí sú malé – dovoľte citovať pre zmenu Cicera, naznačujúceho, že na začiatku ťažko možno rozoznať, aký bude výsledok.Každý pacifista, teda mierumilovný, či normálne prosociálne orientovaný človek si želá dobré vzťahy so susedmi, ba aj so susednými národmi. Aj preto sme vojnu označili za najvážnejší sociálno-patologický jav. Neraz však tí, čo ju vyvolávajú, nazývajú vojnu eufemisticky, (zjemňujúco) „akciou“, „nájazdom“, „oddeľovaním bojujúcich strán“, „operáciou“, či „zápasom“.Motivovanie k vojenskému zásahu ponúka širokú paletu spôsobov – zväčša sa hovorí o vonkajšej hrozbe, či internacionálnej pomoci, možnosti hospodárskeho rastu, inokedy sa vytvorí zámienka, aby bol dôvod na zdanlivú obranu.Príkladom z histórie bolo napr. zorganizovanie fingovaného útoku na Sliezsku rozhlasovú stanicu pred druhou svetovou vojnou. Tá mala byť údajne prepadnutá Poľskými vojakmi… V skutočnosti však prepad uskutočnili esesáci a účelom bolo vyvolať v obyvateľoch pocit reálneho ohrozenia, čím Hitler vytvoril zámienku na útok proti Poľsku ako „akt spravodlivej vojny“.Začiatok každej veci je malý – ak by ho bol býval ktosi zastavil, rozpoznal fašizmus v jeho zárodku, človek – homo sapiens by sa odvážnejšie dokázal pozrieť na svoj obraz v zrkadle 19. storočia, ktoré sa miliónom obetí rozbilo v rukách prv, než ich naložili do vagónov, smer do – inferno, peklo.- Nikdy viac ! – znelo poučenie. Ako je však možné, že človek, národ sa stal svorkou vlkov pre iných ?Otázka, ktorú si položili okrem iného aj tvorcovia amerického filmu Vlna, premietaného v 70 rokoch nášho storočia. Dej je popísaný v článku M. Zelinu: Dá sa vyrobiť fašista? (Zelina, M: 1995, Sloboda osobnosti, Šamorín, Fontána, 1995, ISBN 80-857001-07-3, s.92) Hovorí o pedagógovi strednej školy v USA, ktorý vysvetľoval žiakom vznik a pôsobenie fašizmu, ukázal im koncentračný tábor. ( http://www.aiall.org/modules.php?name=News&file=article&sid=127 )Jedna študentka sa spýtala, či predsa ostatní nevedeli, čo sa robí, či sa neohradili, nebúrili. Učiteľ odpovedal, že odpovie neskôr. Skrsla mu myšlienka na experiment, v ktorom sa pokúsil žiakov sfanatizovať, spraviť z nich fašistov. Prednášal im o filozofii nadčloveka, o menejcenných rasách, začal proces vymývania mozgov, brainwashingu. Tak ako iní manipulátori im hovoril o väčšom blahobyte, nevyhnutnosti chudobných a bohatých. Vytýčil aj heslá: „V disciplíne, v jednote je sila.“ Potom ich pochválil za dobrú disciplínu, za státie v pozore, ukázal im silu kolektívu. Naučil ich zdraviť zdvihnutou päsťou, skandovať heslá. Tak mohli vyniknúť aj tí, ktorí dovtedy nemali ako, ba outsider triedy sa učiteľovi ponúkol za pomocníka. Napokon sa mu podarilo takmer všetkých sfanatizovať – až na najlepšiu žiačku. Tvrdila, že to už predsa nie sú oni… ba napísala kritický článok o hnutí Vlna do študentského časopisu, avšak šéfredaktorka jej ho neuverejnila. Keď jej článok vydali iné noviny, kolektív ju odsúdil, ba jej chlapec ju zhodil na zem… Vzhľadom na rast agresie pedagogický zbor požiadal učiteľa, aby už experiment ukončil.Zavolal teda žiakov do telocvične, oznámil im, že uvidia Vodcu. Všetci prišli v uniforme, mali pásky na ruke, cudzích nevpúšťali. Burácali: „Chceme vidieť vodcu !“ Po chvíli ticha učiteľ spustil film a na plátne sa objavil – Hitler.Potom učiteľ vysvetlil žiakom, že žiadne hnutie Vlna neexistuje, že vlastne nie sú o nič lepší, než pochodujúca hitlerova mládež ! „Fašizmus je v každom z nás, každý musí byť zodpovedný sám za seba“- povedal. ( http://www.aiall.org/modules.php?name=News&file=article&sid=127 )Zaujímavý experiment, filmovo stvárnený, nám pripomína časť našej histórie, ale je i mementom prítomnosti.Kde v ktorej chvíli človek, národ, národnosť prestáva byť priateľským a mení ľudskú pokožku za vlčí kožuch?Naše vzťahy ponad rieku Dunaj sa zvykli niesť v duchu priateľstva, napokon, na južnom Slovensku je veľa zmiešaných manželstiev. Sociologické sondy však vravia, že v ostatnom čase sa tieto vzťahy zhoršili.V rámci sebabičovania máme vo zvyku masochisticky sa obviňovať z používania tzv. maďarskej karty. Inou otázkou je, či náhodou neplatí skôr opak – používanie slovenskej karty za Dunajom.Kým u nás sa snažíme v zárodku umlčať každého, kto by čo len uniformou pripomínal časy fašizmu, pozri Slovenskú pospolitosť, zdá sa, že Európa má dvojaký meter na mladíkov v uniforme.Na web stránke http://www.aiall.org/modules.php?name=News&file=article&sid=127 Maďarskej gardy, založenej Jobbikom, ktorú zvyknú označovať za extrémistické, polovojenské nacionalistické hnutie, pripomínajúce fašizmus 40 rokov minulého storočia, uverejnili rozhovor s jej mladým, 22-ročným členom. Ako povedal, uniforma pre neho znamená čistotu, poriadok, disciplínu. Je na ňu pyšný, jej oblečenie ho vždy naplní dobrým pocitom, je preňho dopingom, motivuje ho. Podľa jeho slov sa stal sebaistejším. Veľa síl mu dáva aj jeho viera:„Verím v jedného Boha,verím v jednu božskú, večnú pravdu.Verím v znovuvzkriesenie Maďarska !“( http://hu.wikipedia.org/wiki/Magyar_Hiszekegy )Krátku modlitbu z Horthyho obdobia nájdeme na internete recitovanú v rôznom umeleckom podaní, aj detským zborom: http://www.youtube.com/watch?v=NmOePqITnJY&feature=relatedJe uverejnená aj na stránke Spoločenstva klubu Veľkého Maďarska, kde si možno po prihlásení vyzdvihnúť fotografie, videoklipy, diskutovať, pozri ilustráciu stránky:Verím v jedného Boha, verím v jednu vlasť.Pre zmenu u nás sme si už akosi odvykli recitovať, z poézie našich bardov slova sa v médiách žiaľ, skôr vysmievame, parodujúc ich hoc po maďarsky. Výsmech z maďarskej poézie by bol za našou južnou hranicou určite nevysielateľný. Majú svoje štátne symboly, umenie i predstavu o svojej veľkej minulosti asi vo väčšej úcte. V rámci toho si napr. svoje rozhlasové vysielače pomenovali po svojich velikánoch – Kossúth rádió, rádio Bartók, Petőfi rádió – kým u nás radšej pomenúvame svoje vysielače indiferentne – najnovšie rádio Klasika, rádio Litera. O polnoci na rádiu Kossúth zaznie štátna hymna, podobne aj Česi si hymnu ponechali, my sme ju vo verejnoprávnom Slovenskom rozhlase na istý čas vymenili za skrátenú, nespievanú podobu. Potom sme na želanie poslucháčov jej kodifikovanú podobu predsa len vrátili, neskôr sme ju však presunuli na menej počúvaný kanál. Veď čo ak by v niekom vzbudila vlastenecký cit… ?Prejavy vlastenectva považujeme za takmer blízke nacionalizmu, chrániť si svoje záujmy považujeme za tzv. maďarskú kartu. Dobrý občan, či politik by azda mal byť hluchým a slepým, ak práve v deň tragického výročia invázie vojsk Varšavskej zmluvy, teda aj maďarských vojakov, 21. augusta 2009, najvyšší štátni predstavitelia spoza Dunaja znova prekročia hranicu… akoby náhodou a mimochodom… Takou istou náhodou možno nájsť na internete veľa podôb vojenských útokov, patrične komentovaných textom, spevom – Všetko naspäť, aj za cenu krviprelievania…K agresívnejším patrí videodkaz Slovákom: Maďarsko vyhlasuje vojnu Slovákom! MAGYARORSZÁG hadat üzen Szlovákiának! ( http://www.youtube.com/watch?v=ZMOWJTZwy8Y )(Hungary declares war on Slovakia!). http://www.youtube.com/watch?v=ZMOWJTZwy8YNikto nepočuje výkrik Maďarska.Pritom Slovensko je jedna neexistujúca krajina.Politici ju vytvorili ! / …/Navrhujeme, aby maďarská vláda vyhlásila vojnu „Slovensku.“Nech naše tanky udupú Slovákov !“/…/„ Maďarské deti vyrastajú v terore na „Slovensku“.Bitie Maďarov je každodennéSlováci sa nezľutujú ani nad deťmi, ženami.Netrpme to ďalej, vezmime si naspäť našu krajinu…Ak treba, aj za cenu krvi.Prihlás sa do armády!Maďarskí vojaci sú najlepší na svete.“-Toľko úryvky z textu, podfarbené sugestívnou hudbou a zábermi s útočiacou armádou pozemnými, leteckými silami.Možno si povieme, že predsa nik sa k tomuto útoku nehlási, to iba niekto recesisticky zneužíva anonymitu internetu.Avšak tvrdí to aj Vona Gábor, predseda Jobbiku, zanedlho poslanec Maďarského parlamentu:„.Prvým krokom bude, že vyhlásime vojnu Slovákom,na budúci rok si zasa vyžiadame naspäťpre Maďarsko územie okolo Uralu ! “viď stránku: http://hircsarda.hu/1-politika/5674-vona-gabor-hadat-uzent-szlovakianak/Mimochodom, stranu Jobbik volilo 850 000 Maďarov, takmer milión občanov.O dejinách sa zvykne vravieť, že nie sú zápiskom udalostí, ale ideí. Ako vidia našu spoločnú históriu predstavitelia jedného z militantných zoskupení mládeže spoza Dunaja, Hnutie 64 žúp? Jeho predstaviteľ L. Torockai rozvinul pred časom svoj plagát pred MV SR, čím sa jasnejšie zapísal na čestnú listinu martýrov za Veľké Maďarsko. Ich stránkahttp://www.youtube.com/watch?v=XHAE1to6f14&feature.=player_embeddeds mapou Veľkého Uhorska, ponúka umelecký prednes ich pohľadu na spoločné, slovensko- maďarské dejiny:Maďarsko počas tisíc rokov vlastným telom chránilo kresťanskú Európu pred okupantmi z východu. Maďari zastavili turecko-islamské armády, pričom maďarstvo takmer vykrvácalo… Svetové mocnosti a tí, čo ušli pred Turkami do Maďarska a národy, storočia žijúce s maďarstvom v mieri a vzmáhajúci sa ľud však všetko zabudol a namiesto vďaky v 20. storočí zotreli maďarské kráľovstvo z mapy….Svetové mocnosti nanútili 4. júna 1920 vo versailleskom Trianonskom kaštieli najnespravodlivejšiu mierovú dohodu v histórii sveta…/../Trianonský mierový diktát priniesol krv a nenávisť do karpatskej kotliny.Hnutie 64 žúp mieni uskutočniť program Domu nádeje na odčlenených územiach, keďže neuznáva trianonské hranice… Ďalej stránka hovorí o súčasnom protimaďarskom, srbskom, rumunskom a slovenskom šovinizme (o ktorom pre zmenu my nič nevieme). Hnutie 64 žúp je údajnou odpoveďou naň. A to za akúkoľvek cenu.Kde sa berie túžba po odvete ? Podľa známeho psychológa Ericha Fromma spočíva jedna z príčin agresie aj v pomste, ktorá už je bližšie k patologickému násiliu. Keďže už krivda učinená bola, nemá agresivita funkciu obrannú, má iba iracionálnu funkciu odčiniť, čo sa už stalo. Ide o snahu získať sebaúctu, ktorá bola otrasená nejakou krivdou. Ak sa pomsta nenaplní, hrozí rozpad sebadôvery a osoba stratí vedomie totožnosti.Táto línia sa podľa Fromma môže uplatniť i v povedomí národov, ktoré sa môžu mstiť za porážku, ktorú národ utrpel v minulosti. Podobné pocity a vášne môžu byť podľa neho i ohniskom citov rasistických, nacionalistických.Na odľahčenie by sme si azda mohli zaspievať s našimi južnými susedmi klasickú pesničku- Az a szép, akinek a szeme kék… V preklade: „Ten je pekný, kto má modré oči.“ Aj sem sa však vlúdil iredentizmus:„Ten je pekný, ten je peknýnáš bude celý Felvidék,Kassa / Košice/, Pozsony / Bratislava / Galánta a Eperjes / Prešov /Horty Mikloš to zbabral,Ten je pekný, ten je pekný,Košice, Pozsony, Galánta a Komárno,prejdeme my cez slovenskú hranicu…“Okrem spomínaného foklóru sa námety iredentizmu vyskytujú aj v textoch populárnych skupín. Mládež na ich koncertoch pri speve Všetko naspať, Aj tak bude znova bude všetko naše, dvíha zástavy, päste a objíma sa vo vidine šťastného návratu území. Skupiny Karpátia, ( http://www.karpatiazenekar.hu/weboldal/index.php?mpc=albumok ) Egésséges Fejbőr. patria medzi odporučené hudobné skupiny europoslanca Csanáda Szegedi, ktorý sa prezentuje okrem uniformy aj svojou koncepciou usporiadania sveta v Karpatskej kotline.Tak to bolo ! Tak to bude !V článku pod názvom Maďarstvo sa znova zjednotí, Nové maďarské obsadenie vlasti, ( http://barikad.hu/node/41783 ) zo dňa 12. decembra 2009, hovorí o zmeškaných šanciach na iné územné usporiadanie. Tvrdí, že každá doterajšia parlamentná strana vo vládnej pozícii mala príležitosti na zjednotenie Maďarstva Karpatskej kotliny. Väčšina žije v mylnej domnienke, že Maďarsko nemalo žiadnu príležitosť v minulých desaťročiach na územnú revíziu. Opak je však podľa neho pravdou – v rokoch 1989 – 2009 sa radom núkali historické okamihy na maďarsko-maďarské zjednotenie na menšom, či väčšom území.http://barikad.hu/node/41783Je podľa neho dôležité vyhlásiť základný predpoklad, že hranice sa vždy menia. Poukazuje na príklady – v uplynulých 20 rokoch sa Nemecko zjednotilo, Sovietsky zväz sa rozbil, národy žijúce v ňom si vybojovali nezávislosť, Československo sa rozpadlo, Chorvátsko, Slovinsko sú nezávislé… Juhoslávia už ani na papieri nejestvuje, Abcházsko a južné Osetsko sú samostatné štáty. Medzitým aj južní Tiroli, Baskovia, a Katalánci majú svoju absolútnu autonómiu.Iba jediné Maďarsko sa podľa neho nezjednotilo, maďarské menšinové zoskupenia nedostali autonómiu. Podľa neho maďarstvo, žijúce za hranicami v Karpatskej kotline má ako menšina najväčšiu ujmu na právach.Podotýka pre tých, ktorí sú v ošiali politickej amnézie, že bola taká historická situácia, keď boli v Maďarsku usídlené vojská NATO, vzlietali odtiaľ stroje, bombardujúce Juhosláviu, aj pozemné útoky sa odtiaľ plánovali. Fakticky Maďarsko bolo bojujúcou stranou, hoci nebolo členom NATO. S trochou šikovnosti bolo podľa neho možné získať späť južný vidiek, severné územie – Szabadku, Veľkú Kanižu, Zentu a Topolyu, ktoré im vraj patrili na základe historickom, aj etnickom.K politickému programu Jobbiku patrí okamžité vrátenie maďarského národného občianstva a to bez presťahovania každému Maďarovi v Karpatskej kotline a vytvorenie ministerstva národností.Vedomie spolupatričnosti s Maďarmi, ktorí boli odtrhnutí alebo donútení k odchodu – to nepovažuje Jobbik za sentimentálny sen, ale povinnú hospodársku úlohu.Má záujem maďarskú otázku konečne spraviť súčasťou európskych rozhovorov, v Únii, a na medzinárodných fórach.Jobbik do svojho programu obrany vlasti začlenil aj členov Maďarskej gardy, ktorí podľa nich dokázali, že aj v najťažšej situácii sú pripravení brániť vlasť. Členovia gardy, ktorí zložili prísahu, sú takou hodnotou pre spoločnosť, na ktorú v každom prípade čakajú veľké úlohy v budúcnosti – či už v polícii, ako záložná sila alebo v civile. Maďarská garda je vhodná na podporu armády, na obranu objektov hraníc. Vo vojne je vojakom, v mieri je civil.Voľby v Maďarsku majú podľa neho historickú dôležitosť. Lebo už nejde iba o to, aby sa dobre darilo, o blahobyt, ale o prežitie nášho národa, aby aj naše deti mohli žiť na tejto maďarskej zemi.Ako povedal, 11. apríla sa zrodí taký rozsudok ľudu, z ktorého sa bude triasť celá Európa.Csanád Szegedi, europoslanec, podotýka, že väčšina spoločnosti Maďarska sa pozerá na územia za našimi hranicami ako na tie, ktoré sú už navždy stratené, akoby trianonské udalosti nebolo možné zvrátiť. Vraví: „Chápem tieto obavy, veď na optimizmus nemáme veľa dôvodov. Želám si od každého ani nie optimizmus, ale zmenu zorného uhla. Nové maďarské obsadenie vlasti (új honfoglalalás) má práve tú podstatu, že zanecháme politiku malých krokov. My, noví maďarskí obsadzovatelia vlasti (honfolglalók) sa pozeráme dopredu, hľadáme možnosti, a nikdy nevzdáme boj za Karpatskú kotlinu.“Maďarstvo v novom spoločenstve je podľa neho v slabom mentálnom stave, budú to ošetrovať prostredníctvom vzdelávacej a kultúrnej politiky. Každý sám o sebe môže uskutočňovať túto misiu – toľko predstavy predsedu Jobbiku.Kto vie zachovať pokoj a rozvahu, môže si kliknúť na video odkaz slovákom, / s malým s/ výrečný je aj bez prekladu: http://www.youtube.com/watch?v=h3t1vdval3M&feature=relatedMilí Maďari, to azda nemyslíte vážne s tou armádou a maďarskou gardou..? Máme holé ruky..!Kým novodobí maďarskí misionári Hnutia za lepšie Maďarsko – Jobbik, asi s 50 sympatizantmi 31. marca 2010 položili kyticu k soche sv. Štefana, zatiaľ naši, domáci slovanskí misionári, sv. Konštantín a sv. Metod hľadeli na tento akt iba z nedôstojného, úzkeho balkóna, fakticky z pozície komárňanských bezdomovcov.Kým hnutie Jobbik sa netají svojimi zámermi, jednoznačný víťaz parlamentných volieb, predseda FIDESZ – u, Viktor Orbán, nás upokojuje: „Nechcem Veľké Maďarsko !“Kým v našom týždenníku Týždeň je V. Orbán umiernenejší, vraví, že jeho politika nie je snom, ale je reálnym pochopením súčasnej Európy, nemá iredentistické tendencie.Avšak ani nie tak dávno, 7. mája 2008, v článku pod názvom: Jediná pravda – autonómia, Viktor Orbán v Sepsiszentgyorgy, ešte tvrdil: „Vždy musíme takých ľudí vyznamenať svojou dôverou, ktorí majú jednu pravdu. Ak dobre rozumiem osudu maďarstva na začiatku 21. storočia, tak túto jednu pravdu nazývajú – autonómia. Autonómia znamená to, že zostaneme členmi toho národa, v ktorom sme sa narodili, autonómia znamená hrubší chlieb, vyšší plat, znamená viac pracovných miest. Autonómia znamená úspešné maďarské spoločenstvo Karpatskej kotliny, ale autonómia znamená aj sebaúctu.Podotýkal, že bez Maďarov na Felvidéku dlho nebolo možné uskutočniť väčšinovú vládu, preto dovtedy tamojšia maďarská koalícia bola dlho schopná uskutočniť ciele aj bez inštitúcií autonómie. Teraz sa však aj tam zmenila politická situácia, aj tam treba začať budovať autonómne inštitúcie. Doteraz nefigurovali na prvom mieste v politickom programe … podľa jeho názoru to treba teraz prehodnotiť, ale to je vec Maďarov Felvidéku, ktorým vyjadril podporu.Podobne na internetovom portáli Felvidék 31. marca 2006 sa Viktor Orbán vyjadril: „Jasne musíme povedať, že dnes z hľadiska kultúrneho, duchovného, z hľadiska medzinárodnej politiky súčinnosť spolupatriacich častí národa vieme najlepšie garantovať v autonómiách. Preto maďarská zahraničná politika musí otvorene prevziať snahy o autonómiu, nech je reč o Erdéji, (časť Rumunska), Felvidéku, (Hornom vidieku) alebo Délvidéku (južnom vidieku).Nevedno, či predseda Fidesz-u osobnostne vyrástol, či zmenil názor. V roku 2006 totiž prišiel pred maďarský parlament vozidlom typu Volkswagen Golf, na ktorom bola nálepka H (Hungaria) s podkladom mapy historického veľkého Uhorska, za čo ho kritizovali aj maďarské médiá.V ostatnom týždenníku Týždeň, nám však už priznáva zvrchovanosť, ktovie, možno medzitým zmenil aj štátnu poznávaciu značku svojho auta vraví:„ Slovensko je vážna krajina. Ste národ, máte štát, a to je niečo vážne, čo rešpektujeme. A takáto vážna entita zvolala parlamentné zasadnutie iba kvôli jednej mojej vete povedanej niekde v Maďarsku. Taký spôsob správania sa mi zdá byť veľmi iracionálny. (Smiech.)“Racionalita na druhej strane Dunaja nás akiste poteší, žiaľ, naša pamäť však nie je, povedané slovami básnika M. Válka, zrkadlo, na ktoré nám dýchli.Verme, že zmena názoru V. Orbána, suverénneho víťaza volieb v Maďarsku, je prejavom osobnostného, či štátnického rastu politika európskym smerom a nie iba zvýšením jeho diplomatickej, slovnej ekvilibristiky. Inak nám nezostáva nič iné, iba si ostražito pripomenúť slová admirála Horthyho, ktorý v jednej zo svojich slávnostných rečí povedal:„Naučili sme sa,že ináč treba hovoriť pre šíry sveta ináč treba robiť u nás doma“.(Hronský, Marián: Boj o slovenský Trianon- 1918 – 1920, Bratislava: VEDA, 1998, ? ISBN: 88-88878-14-4, s. 238)AKTUÁLNE KAMPANEDnes si nepripomíname žiadnu udalosťKALENDÁR PODUJATÍ