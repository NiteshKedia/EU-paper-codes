Okresné organizácie19. november 2013   Meniny má: AlžbetaSlovenská národná strana > Aktuality > Rafael Rafaj pre nórsku televíziu: SNS poukazuje na negatívne javy v spoločnosti priamo a otvoreneRafael Rafaj pre nórsku televíziu: SNS poukazuje na negatívne javy v spoločnosti priamo a otvorene02.11.2010 | Počet prečítaní: 348Bratislava, 2. novembra 2010 – Podpredseda SNS Rafael Rafaj poskytol exkluzívny rozhovor nórskej televízii NRK.Redaktorka televízie sa R. Rafaja spýtala, aký názor má SNS na integračnú menšinovú politiku súčasnej vlády. „Na Slovensku vždy vznikne špecifická situácia, ak sa stane členom vlády niektorá zo strán, ktorá zastupuje etnických Maďarov,“ odpovedal Rafael Rafaj. „Dochádza hneď k významnej redukcii niektorých zákonov, ako napríklad zákona o štátnom jazyku, ktorý je základným komunikačným prostriedkom pre integritu občianskej spoločnosti. Máme záujem, aby všetci občania tejto krajiny vedeli komunikovať jedným – štátnym jazykom, aby bola zabezpečená mobilita pracovných síl po celej krajine a nikto nebol diskriminovaný.“K otázke, aký má pocit z toho, že máme Maďarov v slovenskom parlamente, sa vyjadril: „Je to štandardné politické právo. Neštandardné na tom je, že je to strana, ktorá je založená na čisto etnickom princípe. Čiže ten hodnotový systém a posolstvo smerom k verejnosti sú uzavreté zväčša na práva úzkej komunity, kým inde vo svete ide v takomto prípade skôr o regionálne politické strany a nie s celoštátnou pôsobnosťou.“Redaktorka NRK sa pýtala, čo podľa neho odlišuje Slovákov a Maďarov.Rafael Rafaj: „Na pochopenie našich vzájomných  vzťahov, keďže sme susedia, je potrebná dosť podrobná znalosť histórie, ktorú poznačil niekoľko storočný zápas Slovákov o to, aby sa vymanili spod jarma multinárodného štátu, kde vládli Maďari a kde dochádzalo k násilnej asimilácii Slovákov – a tento zápas akoby poznačil istú nedôveru vo vzťahoch aj vzhľadom na aktuálnu politiku Budapešti, ktorá sa snaží cezhranične spájať Maďarov bez ohľadu na politické hranice a vytvárať akýsi nový umelý prvok, ktorý skôr patrí možno niekam na Balkán. Len pred niekoľkými dňami sme si napríklad pripomenuli 103. výročie tragédie v Černovej pri Ružomberku, kde maďarská brutalita zastrelila 15 Černovčanov, ktorí len chceli, aby ich kostol vysvätil Slovák. Sme vďační nórskemu ľudu, že práve váš B. Björnson upozornil svetovú verejnosť, čo sa tu udialo. Čiže vzťah Slovensko – Maďarsko je poznačený nedôverou a očakávame aj zo strany politikov zastupujúcich maďarskú menšinu v našom parlamente vyššiu mieru dôvery a integrity, aby nedochádzalo ako v roku 1938 k odtrhnutiu časti nášho územia, kde – mimochodom – žije aj približne milión Slovákov.“Vaša strana je niektorými ľudmi či politikmi  obviňovaná zo šírenia predsudkov, rasovej nenávisti. Prečo si myslíte, že vás z tohto obviňujú – pýtala sa redaktorka NRK.Rafael Rafaj: „Sme najstaršia politická strana na Slovensku, vznikli sme v roku 1871 s politickým programom slobody slovenského národa. Národné strany v Európe za súčasnej politiky integrácie a akéhosi vytvárania nadnárodného štátu – Európskej únie sú prirodzene vytláčané na okraj. Preto tvrdíme, že naša politika by mala byť zameraná najmä na národnú problematiku a na európsku úroveň by sme mali posunúť len to, čo je nevyhnutné pre dobré ekonomické fungovanie EÚ. Sme strana otvorená, ktorá priamo pomenúva a  kritizuje všetky negatívne javy v spoločnosti. Čiže aj ekonomické, kultúrne zanedbávanie, sociálne problémy, ktoré sa týkajú sociálne neintegrovanej časti obyvateľstva rómskeho pôvodu. Samozrejme, všímame si aj aktivity strany, ktorá reprezentuje etnických Maďarov a máme prah citlivosti nastavený na integritu územia tak, ako je to zakotvené a garantované aj v Ústave SR, a dbáme na to, aby to, čo je v Charte európskych menšinových jazykov, aj platilo – aby sa výkon práv menšín nedial na úkor práv majority.“Vedúcou osobnosťou vašej strany je predseda Ján Slota, ktorého charakterizujú, že je protimaďarský a xenofóbny. Prečo? – zaujímalo ďalej nórsku reportérku.Rafael Rafaj: „Odmietam takéto prívlastky. Ján Slota je politik, ktorý veľmi jednoznačne zastupuje slovenský národ a slovenské národnoštátne záujmy. Priamo a veľmi kriticky poukazuje na skryté i otvorené plány maďarskej iredenty, ktoré sa majú zo strany Maďarska diať nielen u nás, ale napríklad aj v Rumunsku a ďalších krajinách a ktoré smerujú k vytvoreniu Veľkého Maďarska. Preto je asi pre niekoho nebezpečný.“Nórsku televíznu redaktorku zaujímal aj vzťah SNS k rómskej menšine a spomenula predvolebný billboard SNS, na ktorej bola fotografia Róma.Rafael Rafaj: „Veľká časť slušných ľudí, ktorí celý život tvrdo pracujú, kritizuje zneužívanie slovenského sociálneho systému Rómami, žijúcimi na Slovensku. Vládam v Európe sa dlhodobo nedarí integrovať tieto rómske komunity, ktoré si zvykli na životný štýl, zavedený ešte v komunistickom režime, a ktorý pozostáva z masívneho odčerpávania sociálnych dávok bez toho, že by niečo dávali komunite, krajine, kde žijú. Chceli sme poukázať na tento rozpor a naštartovať vnútorné procesy na Slovensku, aby ich elity motivovali svojich ľudí k zodpovednému správaniu.“Rafael Rafaj v rozsiahlom rozhovore pre NRK  aj podstatu politiky a činnosti SNS: „SNS podporujú ľudia, ktorí spájajú svoju nadosobnú identitu s identitou ku kultúre a duchovným a historickým tradíciám Slovenska, ktorí od nás očakávajú, že budeme riešiť citlivé negatívne spoločenské javy, ktoré možno iné politické strany odmietajú riešiť, a tak podporujú gradovanie týchto negatívnych javov. SNS je založená na troch princípoch – národnom, kresťanskom a sociálnom, čiže stojíme aj na stredopravých ekonomických hodnotách alebo víziách, a preto dokážeme osloviť široké masy ľudí, aj mladých ľudí, ktorí majú prirodzenú tendenciu razantnejšie riešiť problémy spoločnosti. Toto my ponúkame.“Nórsku reportérku zaujímalo, či by Slovensko bolo lepším miestom na život bez menšín, najmä spomenutých dvoch – rómskej a maďarskej, pýtala sa, či nás to naopak neobohacuje, keď tu máme pestrú zmes týchto komunít.„K integrite spoločnosti, spoločným výzvam, cieľom a spoločnému dobru by sme mali všetci prispievať rovnakou mierou a Slováci sú tradične pohostinný národ. Vždy sme hostí vedeli pohostiť a uctiť si. Možno aj preto sa tu tak darí rómskej menšine a žije tu ďalších 12 menšín, ktoré nemajú žiadny problém s integritou, až na tú maďarskú. Som presvedčený, že kým tu bude takáto zhoda, rešpekt a pochopenie zo strany menšín, Slovenská republika bude dobrým miestom pre život všetkých ľudí,“ uzavrel Rafael Rafaj.AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ