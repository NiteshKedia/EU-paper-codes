18. november 2013   Meniny má: EugenSlovenská národná strana > Aktuality > Andrej Danko: Béla Bugár ukazuje svoju pravú tvár agresoraAndrej Danko: Béla Bugár ukazuje svoju pravú tvár agresora10.02.2011 | Počet prečítaní: 494Bratislava, 10. februára 2011 – Parlamentné rokovania a včerajšie predvádzanie poslanca Matoviča ukázalo i jednu dôležitú vec – skutočnú tvár Bélu Bugára.Politická strana Híd svojou predvolebnou rétorikou získala sympatie i niektorých národnostných menšín ako Rusínov, pričom svojím štýlom a megakampaňou s nevinným úsmevom Bugára oslovila i niektorých Slovákov. Dnes už azda nik nepochybuje o jeho nebezpečných schopnostiach manipulátora, čo potvrdil i tým, ako šikovne využil svojich tieňových miliardárov a dostal sa naspäť do politiky. Napriek politickej facke od Orbána cieľavedome využíva maďarskú kartu na svoje ciele, ako aj ciele svojich sponzorov. Verím, že občania maďarskej menšiny, tak ako i manipulovaní Rusíni, si už dnes plne uvedomujú riziko jeho konaní.Predstavitelia SMK nedokázali konkurovať takým finančným objemom, akými disponoval a disponuje Bugár, aj to sa podpísalo pod ich volebný prepad. Bugár má a mal obrovské finančné krytie svojej kampane. V médiách, napr. v denníku Sme, o ňom nenájdeme jediný negatívny článok. PR články, ktoré je schopný zabezpečiť sebe, resp. prezidentovi policajného zboru  Spišiakovi, hovoria za všetko. Stretávania Bugára a večierky s niektorými politickými novinármi sú v Bratislave povestné. Musím súhlasiť s názorom jedného skúseného politika, že Bugár je nebezpečnejší ako Csáky, pretože Csákyho zámery boli jasné na prvý pohľad, v Bugárovi musíme čítať.Problémom nášho vzťahu k Maďarsku je, že nikdy negarantovalo územnú celistvosť Slovenska. Na toto mala premiéra Orbána vyzvať Radičová, a nie sa zabávať na jeho nedávnom perverznom a pre Slovákov urážlivom vtipe. Béla Bugár ako poslanec slovenského parlamentu by takisto mal deklarovať nemennosť hraníc SR a poprieť autonomistické snahy, inak je už neskrývane len vykonávateľom prianí Orbána. Ak tomu tak nebude, musia sa ostatne politické strany vrátane smeru dištancovať od spolupráce Bugárom a jeho Hídom.Zatiaľ je zrejmé, že ak by policajný prezident Spišiak okrem mafiánskych zoznamov viedol i zoznam osôb narúšajúcich územnú celistvosť SR, resp. tichých zabijakov Slovenska, musel by byť Bugár na prvom mieste.SNS bola dlhodobo označovaná za subjekt preháňajúci riziko našich južných hraníc. Dnes o tomto riziku otvorene hovoria aj koaliční politici a nesmeje sa nikto. Vyzývali sme na prebudenie národných síl v koalícii. Okrem poslanca Procházku si však nikto neuvedomuje nebezpečnosť konaní Bugára. Ak nám Orbán zoberie občanov, berie aj ich majetok, a najmä pôdu južných území. Mám zimomriavky z toho, ak je pravda, že Bugár hlasoval v parlamente pri voľbe generálneho prokurátora SR so Smerom. Znamená to, že ak nebude vládnuť s touto koalíciou, potichu si pripravuje on, resp. jeho miliardári, dvierka ku Smeru.Andrej Danko, prvý podpredseda SNSAKTUÁLNE KAMPANEDnes si nepripomíname žiadnu udalosťKALENDÁR PODUJATÍ