Mrazivá ruka trhu31. Január. 2010 o 13:58 | Kategória: Reakcie | Komentáre sú deaktivovanéDemokracia s trhovým hospodárstvom rada sama seba prezentuje ako najdokonalejšie, najšťastnejšie a hlavne najľudskejšie riešenie usporiadania spoločnosti. Pomerne úspešne maskuje fakt, že tomu tak nie je pomocou mocných mediálnych zbraní. Skutočnosť vykresľuje lepšiu, než aká je a zamlčiava poburujúce fakty o skutočnostiach, ktoré sa dejú.Úmyselne necháva množstvo ľudí v beznádejnej situácii bez možnosti uživiť sa. Systém je totiž nastavený tak, aby sa nedostalo práce pre každého. Pri plnej zamestnanosti by nebola možná asolútna nadvláda kapitálu nad zamestnancami, pretože to, čo núti pracovníkov znášať akékoľvek podmienky, aby si udržali svoju prácu je strach pred vyhadzovom a ocitnutím sa v situácii nezamestnaného. Systém nemá záujem pripustiť, že poctivá práca je niečo cenného, prostredníctvom držania stavu umelej nezamestnanosti vytvára dojem, že cenné je len pracovné miesto a nie človek. Súčasní vládcovia ekonomiky potrebujú držať ľudí v neistote a strachu.V dôsledku tohoto vznikajú veľmi smutné situácie – rozpady rodín, sociálne samovraždy, závislosť od drog. Počet tragédií znásobuje úpadok mravov a rozpad súdržnosti medzi ľuďmi. Prípady, kedy deti spáchali samovraždu kvôli hanbe za svoju sociálnu situáciu, poriadne rodiny, z ktorých sa stali bezdomovci, mladé dievčatá, ktoré sa živia prostitúciou, pretože nemôžu nájsť prácu či zástupy narkomanov – áno, aj z tohoto viním súčasný režim. Hoci nie každý nezamestnaný dopadne takto extrémne, nezamestnanosť vyvoláva hádky a stres, niči rodinné vzťahy, upriamuje pozornosť ľudí na pätolízačstvo voči zamestnávateľom miesto súdržnosti medzi sebou a posilňuje u ľudí strach zo systému. Samozrejme, poznám argumenty na to, že momentálne sa ekonomika ešte stále transformuje, existuje štrukturálna nerovnováha a vládne všemocná kríza, s ktorou sa nedá nič urobiť… lenže faktom ostáva, že každý dokáže niečo produktívne robiť a fungovali režimy, kde bola garantovaná plná zamestnanosť.Samozrejme že v tomto článku som pod pojmom nezamestnaní nemyslel lúzu, ktorej nevadí žiť v špine, zanedbávať svoje potomstvo, žiť na úkor ostatných a nepovažuje za potrebné prispievať k blahu spoločnosti.Slovák, vyhovuje ti žiť v takýchto podmienkach? A ak nie, myslíš si, že tvoju situáciu zmenia umelo vyfabrikované postavičky typu Sulíka, ktoré ti v slušivých oblekoch ukazuje TV? Prišiel čas na skutočnú zmenu, nemyslíš?nezaslepeni.wordpress.com