19. november 2013   Meniny má: AlžbetaSlovenská národná strana > Aktuality > Ján Slota: Súčasná výkonná moc Slovenskej republiky je voči maďarskej politike ústupčiváJán Slota: Súčasná výkonná moc Slovenskej republiky je voči maďarskej politike ústupčivá10.11.2010 | Počet prečítaní: 543Bratislava 10. novembra 2010 – Výkonná moc Slovenskej republiky je voči maďarskej politike ústupčivá, a to napriek tomu, že v Maďarsku sa niečo chystá. Na dnešnej tlačovej konferencii to vyhlásil predseda SNS Ján Slota na margo najnovších výrokov predsedu maďarskej vlády Viktora Orbána o nerešpektovaní Trianonskej zmluvy a snahe usporiadať Európu podľa vlastných predstáv.“My sme mäkší ako mäkkí. Čím viac ústupkov budeme robiť, tým horšie skončíme,” varoval líder národniarov. Orbán chce podľa neho vytvárať register všetkých Maďarov “na celej zemeguli a možno aj v galaxii, ak sa nachádzajú na vedľajších planétach, kam dobehli na svojich huňatých koníkoch”. SNS nechce tento problém bagatelizovať a niekoľko rokov je jediná politická strana, ktorá na túto hrozbu upozorňuje.Fakt, že Maďarsko dáva občianstvo svojim krajanom a uvažuje sa aj nad prideľovaním volebného práva, považuje Ján Slota za nebezpečenstvo. Nikto z predstaviteľov maďarských politických síl sa podľa neho netají, že sa pohrávajú so zrušením Trianonskej zmluvy a územnej celistvosti niektorých okolitých štátov. “Orbán nedávno povedal, že ak by sa Trianon nejakým spôsobom rušil alebo by sa zmenil, v žiadnom prípade nepripustí skutočnosť, že by sa to podmienilo neporušiteľnosťou hraníc susedných štátov,” upozornil s tým, že na Slovensku sa to bagatelizuje a “oni idú ako píla”.Ján Slota pre porovnanie uviedol, že Slováci žijúci v Kanade určite nechcú odtrhnúť kus tejto severoamerickej krajiny a pripojiť ho k Slovensku. “Ale myšlienky o veľkom Uhorsku sú v maďarských politických kruhoch stále živé. To je memento, ktorým by sme sa mali všetci zaoberať,” konštatoval.Slovenskú exekutívu, ktorá podľa slov predsedu SNS nekoná, odkázal na prípad Slovinska či Rumunska. “Slovinský prezident sa veľmi tvrdo ohradil voči asimilácii niekoľko tisíc Slovincov žijúcich v Maďarsku a tvrdo napadol maďarského prezidenta. “Rumunský prezident zase tvrdo odsúdil snahu bývalého maďarského premiéra Gyurcsánya na vytvorenie autonómie v Sedmohradsku,” dodal.Video z tlačovej konferencie na:http://udalosti.noviny.sk/udalosti-clanky/10-11-2010/zaznam-tlacovky-slotovcov-madari-nieco-chystaju.html