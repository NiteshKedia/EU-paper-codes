Slovenská národná strana > Blog > kristofik.blog.sme.sk: SNS je ešte stále tu, veď aha!kristofik.blog.sme.sk: SNS je ešte stále tu, veď aha!02.02.2011 | Počet prečítaní: 336Nechcem byť prorokom zlých správ, nemám záujem pasovať sa za obhajcu vecí neobhájiteľných, ba bez výhrad sa priznávam aj k skutočnosti, že Slovenská národná strana ma zaujíma ako relevantný politický subjekt slovenskej súčasnosti len a len preto, že je tu od samého začiatku našej samostatnosti, predovšetkým tej dnešnej, že poznám naozaj dosť jej, predovšetkým bývalých prominentov a že je v naozaj nezávideniahodnom útlme. Veta naozaj dlhá, čo konštatujem zámerne, aby sa všetci kritici mojich písomností potešili, ale zároveň pripomínam, že je k meritu jedinej veci, jediného problému a to sa jednoducho patrí vysloviť jedným dychom. Je to naozaj tak, rozmach a viera v lepšie časy naozaj vyzerá ináč a vôbec sa nečudujem, že všetci z vedenia SNS sa začali usilovať ako keby v nadčasovej robote.Predovšetkým Ján Slota, predseda, ten súčasný a nie iba čestný, hoci akurát tých poznám viac a hoci sa nestali takými slávnymi, akým je akurát teraz on sám, mali v tej svojej strane lepšiu oporu, viac členov, menej problémov a celkom isto viac perspektív. Tým narážam nielen na tú len – len podporu hlasov, ktorá priniesla miesto v tomto parlamente Slovenska, ale predovšetkým na skutočnosť, že “národniarske jabĺčko” už nie je zvnútra bezchybné, naopak, začalo hniť a čo sa týka podpory z vonku – to mám na mysli potenciál pre spoluprácu, je vlastne už dlho nulová.A tak sa Ján Slota rozhodol podniknúť voľačo na spôsob “pochodu do zeme nepriateľa”, sám sebe naordinoval križiacku výpravu do priestorov starého parlamentu, kde mal predseda parlamentu Richard Sulík v prítomnosti šéfov parlamentných strán stretnutie s maďarským prezidentom Schmittom. Ako sa hovorí, “v plnej zbroji”, čo v tomto prípade znamenalo predovšetkým arzenál otázok nanajvýš opodstatnených a to nielen z jeho pohľadu, no žiaľ, stretnutie “vybuchlo”! Slovensko Sulíka upodozrievalo, že to bol iba taktický manéver s úmyslom zamedziť diplomatickému “fó pa”, no na druhej strane, lebo to naozaj mohlo byť iba v časovom posune harmonogramu návštevy, veľká škoda!Bol by som celkom rád videl i na vlastné uši počul, ako sa maďarský prezident bude cítiť na “ražni Slotovej impertinencie”, lebo ním pripravená otázka, či je naozaj prezidentom 15, alebo iba 10 miliónov Maďarov by bola z každého pohľadu interesantná. Nie som priaznivec zbytočných senzácií, ale Schmitt by si to za svoje zdanlivo neškodné kortešovanie slovenských Maďarov pod zástavy Maďarska celkom zaslúžil, lebo zostať voľakomu so zlým úmyslom dlžníkom, to sa naozaj nemá!To teda nevyšlo, ale mladá krv SNS predsa len ten nevydarený scenár vylepšila. Tentoraz nie voči svojmu “úhlavnému nepriateľovi”, akým Maďarsko pre túto politickú stranu jednoznačne je, ale pre bývalého koaličného partnera, konkrétne stranu SMER. Iniciatíva sa v SNS vzkriesila prirodzene, evokovalo ju hanebné posúdenie ich práce práve v týchto dňoch si ešte aj taká nula, akou je v straníckej hierarchii hovorkyňa SMER-u osobovala právo verejne skonštatovať, že SNS v parlamente nerobí žiadnu opozičnú politiku! Vraj sa zmôžu iba na to, že hlasujú s koalíciou!Pobúrenie, pohoršenie a jeden z nových podpredsedov SNS Andrej Danko dostal premiérovú príležitosť takúto pohanu strestať. Verejne, vyhlásením pred médiami a keď som tú reportáž videl bolo mi jasné, že výber v strane urobili zodpovední dobre. Andrej Danko je nielen mladý, ale veru aj dôveryhodný, pred kamerou sebaistý, rétoricky zbehlý a jeho vyhlásenie, že Róbert Fico je niečo celkom na spôsob Viktora Orbána, bolo razantným úvodom vyhlásenia! Vraj je to politik so “spasiteľským syndrómom” a s tým sa SNS nikdy nestotožní.Rozumiem tomu presne, som si istý, že na Slovensku nás bude s takýmto presvedčením veľa a tento poznatok akurát teraz viac ako vhodne rozšíril tú hromadu zla, čo tu SMER stačil vyprodukovať. Bývalý partner môže byť urazený, nahnevaný či roztrpčený, to je fakt, ale takýto neplánovaný rozpad “koaličnej lásky” sa naozaj neočakával. Vždy som si myslel, že Ján Slota sa z anonymity vynorí presne vtedy, keď by sa chlebík lámal voľajako s nádejou mať sa zasa dobre a byť pri moci, no toto už je predsa len “tuhá káva”. To už je zatresnutá brána možného odpustenia a toho “čo sme si, to sme si, odpustime si”!Ktohovie, či je to len o tej mladej krvi, o nových vánkoch v SNS, alebo je to Slotova obroda bojovníka bez bázne a hany, uvidíme, no v každom prípade je SNS zasa viditeľnou politickou stranou Slovenska. Najstaršou, lebo aspoň jeden predikát jej uznať treba!AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ