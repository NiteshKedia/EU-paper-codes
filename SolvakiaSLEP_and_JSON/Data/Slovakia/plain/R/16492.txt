Slovenská národná strana > Aktuality > Tokaj si vziať nedáme!Tokaj si vziať nedáme!15.12.2009 | Počet prečítaní: 178„V súvislosti so snahou Maďarskej republiky ukradnúť si značku Tokaj jasne deklarujeme, že jedinečný produkt našich výrobcov si zobrať nenecháme. Slovenská národná strana využije svoje prostriedky na dosiahnutie právneho stavu, kedy sa bude Tokaj vyrábať a predávať pod značkou, ktorá mu patrí. Tento boj dotiahneme k víťazstvu pre Slovenskú republiku“, uviedla prvá podpredsedníčka SNS Anna Belousovová.Tokajské víno je svetoznámym vysokokvalitným produktom slovenských pestovateľov, ktorého exkluzívna chuť sa získava špeciálnou technológiou spracovania odrôd Furmintu, Lipoviny a Muškátu žltého. V Tokajskej oblasti vypestované hrozno dozrieva v dubových sudoch v tufových pivniciach, ktorých prostredie zušľachťuje tzv. cibébovanie. Tradícia pestovania viniča v tejto oblasti východného Slovenska je stará viac ako 2000 rokov a jeho neskorý zber dá vyniknúť kvalite pôdy, slnka a vody tohto ojedinelého ekosystému.Maďarská strana jednostranne ukončila rokovania a nekonzultovala zmenu v legislatíve so Slovenskom, čím porušila vzájomnú dohodu. Je to len príklad maďarskej politiky, ktorej útoky musíme odrážať a nie jej ustupovať.Ak by aj existovala veľkorysá slovenská vôľa, je veľmi veľa miest, kde vidíme, že z maďarskej strany nejde o susedské vzťahy a spoluprácu, ale o permanentné kroky poškodzovať Slovenskú republiku. Konkrétne v oblastiach školstva, jazyka, menšinových práv, energetiky, hospodárstva, zahraničných vzťahov. Pritom všetky spomenuté skutočnosti sú výsostnou vecou Slovenskej republiky a aj zostanú. Preto bude vhodné zmenšovať pole pôsobnosti reprezentantov Maďarov, ktorých republika nemá problém porušovať dohody, či tolerovať fašistické prejavy chlapcov, ktorých zlý psychický stav núti dobrovoľne pochodovať v garde. Takéto správanie patrí skôr do ázijských púští ako do Európy.Anna BelousovováPrvá podpredsedníčka Slovenskej národnej stranyAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ