Okresné organizácie19. november 2013   Meniny má: AlžbetaSlovenská národná strana > Aktuality > Ján Slota k opätovnej návšteve V. Orbána na Slovensku: Európa pred Orbánom zatvára dvere, Slovensko mu cez premiérku Radičovú otvára náruč!Ján Slota k opätovnej návšteve V. Orbána na Slovensku: Európa pred Orbánom zatvára dvere, Slovensko mu cez premiérku Radičovú otvára náruč!28.01.2011 | Počet prečítaní: 384Bratislava, 28. januára 2011 – Predseda SNS Ján Slota reaguje na dnešnú návštevu V. Orbána na Slovensku:Maďarský premiér V. Orbán dnes opäť pricestoval na Slovensko. Po jeho nedávnej návšteve i minulotýždňovej po návšteve maďarského prezidenta v Bratislave musím konštatovať,  že také časté výlety vrcholných maďarských politických predstaviteľov na Slovensko sú v čase, keď je napätie medzi našimi dvoma krajinami veľmi dramatické a veľmi vzdialené základnej myšlienke obsiahnutej v Zmluve medzi Maďarskou Republikou a Slovenskou republikou o dobrých susedských vzťahoch a priateľskej spolupráci, len provokáciou.Kroky súčasnej maďarskej vlády i maďarského parlamentu a prezidenta smerujú k spochybňovaniu Trianonskej mierovej zmluvy i Benešových dekrétov. Preto sa pýtam: Prečo robí pani Radičová Viktorovi Orbánovi taký priestor na jeho prezentáciu, pred ktorým zatvára dvere celá Európa? Veď to jasne dokumentovala aj jeho nedávna návšteva v Európskom parlamente, kde na neho europoslanci veľmi tvrdo útočili! Dokonca ho prirovnávali k vodcom autoritatívnych režimov.Je preto pre mňa záhadou, že práve Slovensko mu cez premiérku Radičovú otvára náruč, hoci vo všetkých výstupoch z maďarskej exekutívy, zo zákonodarného zboru, ale aj vo vyjadreniach maďarského prezidenta je Slovensko podsúvané ako prvý stupeň riešenia Trianonu – a to v zmysle návratu k veľkému Maďarsku. Veď nie náhodou sa objavil aj nedávno rozprestretý maďarský koberec v hale Európskej rady, ktorý šokoval celú Európu!SNS si uvedomuje, že energetická bezpečnosť Slovenska, ktorou je navonok zaobalená dnešná návšteva Orbána u nás, je veľmi dôležitá, no nemyslíme si, že kvôli jednej rúre musíme robiť stretnutia na takejto úrovni a podpisovať dokumenty s Maďarskom, lebo plyn môžeme preberať aj z Poľska. Čiže v prípade núdze nebudeme závislí na Ukrajine, ale na Maďarsku! Myslím si, že naše vzťahy s Ukrajinou sú podstatne priateľskejšie než s Maďarskom. Ak nám raz niekto zatvoril kohútik na Ukrajine, Maďari to urobia kedykoľvek a s ešte väčšou chuťou!Slováci by sa mali zamyslieť nad tým, čo koná táto vláda, lebo tu vládnu ľudia, ktorí slovenskú štátnosť nikdy nechceli, naopak – bojovali za zachovanie federácie. Nikdy neprezentovali lásku k svojmu národu, lebo sa na všetko pozerajú očami moderných globalistov, ktorí majú slúžiť len a len nadnárodným monopolom. Z tohto hľadiska možno môžeme chápať, že pani Radičová a pánom Orbánom, ktorí sa kamarátia ešte zo Sorosovej nadácie, sú si vzájomne sympatickí, ale predstaviteľom SNS určite nie je sympatický ani jeden z nich, tobôž oficiálna maďarská politika namierená proti Slovenskej republike!SNS vyzýva celú slovenskú spoločnosť, aby sa zamyslela nad konaním tejto vlády a konkrétne nad krokmi premiérky Radičovej, ktorá výdatne pomáha maďarským záujmom na území Slovenskej republiky.Ján Slota, predseda SNSAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ