Slovenská národná strana > Blog > Slovenská národná strana bráni záujmy svojho národaSlovenská národná strana bráni záujmy svojho národa28.05.2010 | Počet prečítaní: 311Najkontroverznejší zákon, aký sa kedy objavil v stredoeurópskom priestore po I. svetovej vojne je na svete. Podľa tohto zákona môžu požiadať o maďarské občianstvo všetci občania cudzích štátov, ktorí sa cítia občanmi Uhorska, alebo tí, čo sa jednoducho považujú za Maďarov ovládajúcich základy maďarčiny.Etnický a hromadný princíp tohto zákona je nespochybniteľný bez ohľadu na to,  či maďarské úrady budú posudzovať žiadosti o maďarské občianstvo kolektívne alebo individuálne. Napokon, ako inak ako individuálne by ich mali posudzovať? Proces prijímania za maďarských občanov má podľa zákona spečatiť občianska prísaha alebo sľub vernosti maďarskému štátu. Pretože slovenskí občania maďarskej národnosti prísahu Slovenskej republike neskladali, k slovenskému občianstvu ich budú viazať prípadne iba dôchodky a sociálne dávky, kým ich maďarská prísaha sa bude symbolicky i de iure viazať na jurisdikciu maďarského štátu.Vo vzťahu k Slovenskej republike je to jasný odkaz: „Slovensko je umelý štát, ktorý maďarská vláda nemusí rešpektovať, lebo Slováci sú vlastne Maďari hovoriaci českým dialektom“. Na prvý pohľad sú to absurdné myšlienky, ale v povedomí mnohých Maďarov sú trvalou súčasťou ich veľkomaďarského presvedčenia. V Maďarsku túto tézu verejne hlása Jobbik a jeho bojový predvoj Maďarské gardy. Internetové stránky sú plné gardisticko-jobbikovského šovinistického svinstva popierajúceho existenciu susedného národa a vyzývajúce dobyť útokom severné územie, ktoré Slováci Maďarom ukradli.„Slováci zobrali maďarskú zem.Pritom Slovensko je jedna neexistujúca krajina.Politici ju vytvorili !Navrhujeme, aby maďarská vláda vyhlásila vojnu „Slovensku.“Nech naše tanky udupú  Slovákov !“Možno sa k pesničkám podobného druhu pridajú aj orbánovci, hoci na skutočnú vojnu nemajú dosť síl, chýbajú im tanky a predovšetkým peniaze. Skôr sa uchyľujú k tomu, v čom sú naozajstnými majstrami – k eskalácii studenej vojny so Slovenskom v nádeji, že táto novovytvorená „umelá republika“ je najslabším ohnivkom reťaze štátov v karpatskom oblúku, ktoré najskôr podľahne maďarskému tlaku. Navyše, spoliehajú sa na nízke vlastenecké povedomie Slovákov, od vzniku republiky udupávané a vysmievané  domácimi médiami a na výbojnosť maďarských etnických strán, najmä Orbánom preferovaného SMK.  Veď koľko nesúhlasného kriku vyvolal napríklad návrh vlasteneckého zákona z dielne SNS, v ktorom utŕžil najväčší mediálny posmech  tzv. občiansky sľub Slovenskej republike.Otázkou je, či sú Maďari na južnom Slovensku naozaj Maďarmi po predkoch, či sú  požadovanou „maďarskou rasou“, ako za jej čistotu horlí Miklós Duray, keď po geneticky čistých Maďaroch niet stopy ani v samotnom Maďarsku. Slovenskí Maďari hovoriaci maďarským dialektom sú v Maďarsku Maďarmi druhej kategórie (tzv. felvidécki Maďari) a takými zostanú aj keď nadobudnú maďarské štátne občianstvo. Dôkazom toho je aj krízová situácia v maďarských fabrikách, počas ktorej prepúšťajú z práce ako prvých práve felvidéckych Maďarov.V novele zákona o maďarskom občianstve vôbec nejde o menšiny a ich práva – Orbán touto novelou sleduje výlučne politické ciele – mať zásadný vplyv na zahraničných Maďarov a provokovať vlády susedných štátov k nevyhnutným odvetným opatreniam, ktoré maďarské etnikum celkom odcudzia štátu, kde žijú a kde majú pôvodné občianstvo, podľa osvedčeného vzorca: Najprv občianstvo a pripútanie k tzv. materskému štátu, potom výpočet krívd páchaných na menšine a napokon etnický konflikt. Nie je to v Európe nová stratégia. V prípade Poľska a Československa ju doviedol do krajnosti Adolf Hitler a v mierne pozmenenej podobe sme ju pozorovali pri odtrhnutí Kosova. Aj v prvom aj druhom prípade v riadenom konflikte o zmenu hraníc asistovala Európa. Z malých vecí sa často rodia veľké.Reči o tom, že netreba dramatizovať, ale spoliehať sa na akési členstvo a spravodlivú arbitráž slabej Európskej únie, nafúknutej neefektívnou byrokraciou, ktorá neustrážila ani životne dôležitý grécky ekonomický hazard, sú naivná rozprávka, či skôr pštrosia politika s hlavou hlboko v piesku. Bývalý minister zahraničných vecí Eduard Kukan so sileným krivým úsmevom z piedestálu Európskeho parlamentu Slovákom odkazuje, že netreba hysterizovať, lebo vraj Orbán je vypočítateľný politik. Nuž, Orbán je vypočítateľný, ale inak ako nám ho predstavuje Kukan. Stačí, ak si pretlmočíme vystúpenie Orbána na prvej tlačovej konferencii, ktorému sa na Slovensku pripísal okrajový význam. Nový autokratický vodca Maďarov medzi iným hovoril o svojich konkrétnych plánoch ako zapojiť Maďarov za hranicami do politického i ekonomického života Maďarska, ako v Európskej únii vytvoriť cezhraničný, nadštátny maďarský región.Nadštátny maďarský región je politický eufemizmus, ktorý by mal hravo dešifrovať aj bývalý súdruh diplomat.Súčasná vládna koalícia s nemalým prispením Slovenskej národnej strany však dokázala, že je pripravená brániť suverenitu svojho štátu a odpovedala na arogantnú maďarskú výzvu jediným možným a adekvátnym spôsobom – novelou zákona o štátnom občianstve, ktorá stanovuje: „Štátny občan Slovenskej republiky stráca štátne občianstvo Slovenskej republiky dňom, ktorým na základe výslovného prejavu vôle, ktorým je  žiadosť, vyhlásenie alebo iný úkon smerujúci k nadobudnutiu cudzieho štátneho občianstva, dobrovoľne nadobudne cudzie štátne občianstvo“. Na rozdiel od jednoznačného hlasovania v Maďarskom národnom zhromaždení, hlasovanie v Slovenskom parlamente nemalo jednoznačný priebeh. O tom, ako sa zachovajú maďarské etnické strany, najmä SMK sa vedelo, ale že bude prirodzené právo Slovenskej republiky na obranu pred iredentistickými útokmi susedného štátu ignorovať toľko slovenských poslancov je tak trochu prekvapením. Väčšina poslancov SDKÚ vyjadrila svoj nesúhlas so zákonom o slovenskom občianstve tým, že sa nezúčastnila na hlasovaní  alebo sa hlasovania zdržala. Pre históriu však treba uviesť mená tých, čo boli proti – Magdu Vášáryovú a Alexandra Slafkovského. K ním treba priradiť aj bývalého člena KDH, „dožívajúceho“ nezávislého poslanca Vladimíra Palka. So známych tvárí, ktoré sa neprítomnosťou vyhli hlasovaniu (okrem SMK) hodno spomenúť držiteľa maďarského Esterházyho vyznamenania Františka Mikloška a do krvi urazeného Milana Urbániho.Slovenská národná strana bola prvým politickým subjektom, ktorý upozorňoval na nebezpečenstvo z juhu, ale aj na nebezpečenstvo iredenty zvnútra. Csákyho chrapúnske protislovenské útoky v slovenskom parlamente i mimo neho sú toho dôkazom. Nech si hovorí kto chce, čo chce, Slota mal pravdu. Nebola to hra s maďarskou kartou, ako vyhlasovalo SMK a po nej to ako papagáje opakovali mainstreamové médiá na Slovensku – bola a zvlášť dnes je to hra o Slovensko. Teraz, keď je maďarská trianonská trauma povýšená v susednej krajine na štátny sviatok a maďarský iredentizmus sa ukazuje v plnej nahote, dokonca sa po prvý raz po II. svetovej vojne stáva štátnou doktrínou – slovenské národné záujmy sú ohrozené ako nikdy predtým v novodobej histórii. Keď Slovenská národná strana navrhovala v parlamente prijať zákon na ochranu republiky stretlo sa to s neporozumením a negatívnou odozvou. Mnohí vtedy nedovideli ani za vlastné humno. Je najvyšší čas všetko napraviť, dať vo voľbách svoj hlas tým, ktorí vždy neúnavne bránili záujmy svojho štátu a svojho národa.AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ