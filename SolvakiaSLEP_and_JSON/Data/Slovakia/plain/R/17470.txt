Okresné organizácie19. november 2013   Meniny má: AlžbetaSlovenská národná strana > Aktuality > Rafael Rafaj: Multikulturalizmus zlyhal aj na Slovensku – ďalšie kalkulovanie s účasťou Hídu vo vláde SR je neprijateľnéRafael Rafaj: Multikulturalizmus zlyhal aj na Slovensku – ďalšie kalkulovanie s účasťou Hídu vo vláde SR je neprijateľné14.02.2011 | Počet prečítaní: 724Bratislava, 12. februára 2011 – Podpredseda SNS Rafael Rafaj na rokovaní rozšíreného Predsedníctva SNS ocenil formu komunikácie a rokovania práve v takom rozsiahlom útvare, akým je rozšírené Predsedníctvo SNS s kooptovanými krajskými i okresnými predsedami strany.Dotkol sa aj problematiky fungovania Poslaneckého klubu SNS v národnej rade SR, ktorého je predsedom. „Mediálne informácie, že by sa mal rozpadnúť, nie sú pravdivé, pracujeme naplno ako predtým. Ani po prípadnom odchode ďalšieho člena klubu by sa podľa našich analýz klub rozpadnúť nemal,“ zdôraznil.Vyjadril presvedčenie, že členovia a sympatizanti SNS budú aktívnejšie posielať poslancom SNS v Národnej rade SR podnety a problémy, ktoré navrhujú riešiť a ktoré ich trápia. „Budeme sa nimi zaoberať a ponúkať riešenia,“ povedal. „Sme síce malý poslanecký klub, ale určite nie bezvýznamný.“Hovoril o príprave Charty práv slovenského národa a akcentoval na prácu Odborného kabinetu SNS, ktorý bude pripravovať strane odborné podklady na iniciatívy aj v parlamente. „Po uskutočnených zmenách sa strana musí v tomto roku zmobilizovať, aby Slovensko cítilo, že sme mu prospešní,“ vyjadril sa podpredseda SNS Rafael Rafaj.Nadviazal aj na najdiskutovanejšiu tému rokovania predsedníctva, a to slovensko-maďarské vzťahy a aktuálny zákon o štátnom občianstve i rozmáhajúce sa požiadavky maďarských politických strán na území Slovenska. „Nemusí tu ísť iba o zákony, ale napríklad aj o samotnú techniku chodu parlamentu, obštrukciou – akú predviedol Híd – sa parlament dá zablokovať. To je pre nás neprijateľné! SNS bola pri vzniku Slovenskej republiky, slovenskej štátnosti vôbec, a naši predstavitelia niesli ústavu a ďalšie insígnie tohto štátu a slovenský parlament máme preto v hlbokej úcte. V parlamentnej demokracii má nezastupiteľné miesto – nemôže byť pošpinený ani znásilnený politikou obštrukcie maďarskej strany Híd, o ktorej je vôbec otázne, či funguje na ústavných princípoch. Vytvára totiž takú politiku a taký právny precedens, že dosiahnutím ich menšinových práv je podľa nášho názoru porušený článok 34 odsek 3 Ústavy SR, keďže k výkonu ich práv dochádza za diskriminácie štátotvorného národa.Nemáme dôvod nerokovať v parlamente a byť dôslednou kritickou, ale aj pragmatickou opozíciou – pretože všetko, čo je dobré pre Slovensko, je dobré aj pre nás a podporíme to.Myslíme si, že spoločným menovateľom rozmachu aktivít Hídu, je politika multikulturalizmu, preto sa pripájame k názorom, ktoré prezentovali traja veľmi významní predstavitelia EÚ – premiéri Nemecka, Francúzska i Veľkej Británie, a to, že multikulturalizmus v Európe zlyhal. Ďalšie kalkulovanie s účasťou takto vygenerovaného etnického subjektu vo vláde SR je neprijateľné. Musíme konštatovať, že multikulturalizmus zlyháva aj na Slovensku. Otázkou je od slov prejsť k činom, čo je výzva do najbližšej budúcnosti aj pre nás,“ uzavrel Rafael Rafaj.Video z tlačovej konferencie po rokovaní rozšíreného Predsedníctva SNS nájdete vo videosekcii.Foto: Alexander BrezaAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ