19. november 2013   Meniny má: AlžbetaSlovenská národná strana > Aktuality > SNS a KDH na zlepšenie slovensko-maďarských vzťahov SMK nepotrebujúSNS a KDH na zlepšenie slovensko-maďarských vzťahov SMK nepotrebujú22.02.2010 | Počet prečítaní: 11021. februára – K zlepšeniu slovensko-maďarských vzťahov neprispeje, ak budú v budúcej vláde sedieť zástupcovia SMK ako priatelia Viktora Orbána a jeho FIDESZ-u, ktorý je favoritom pre maďarské parlamentné voľby. V dnešnej diskusnej relácii STV O 5 minút 12 sa na tom zhodli šéf poslaneckého klubu SNS Rafael Rafaj a člen predsedníctva KDH Pavol Abrhan.SNS naďalej odmieta spoluprácu so SMK a zároveň si nevie predstaviť, že by v prípade účasti v budúcej slovenskej vláde spolupracovala na susedských vzťahoch so stranou FIDESZ. “Bolo by to podstatne sťažujúce pre akékoľvek zoskupenie. Orbán pochválil svojho rivala Bajnaiho za to, že zriadil fond na podporu poškodených jazykovým zákonom na Slovensku. Tu je šovinistická zhoda,” zdôvodnil Rafaj. Zároveň vyzval KDH, aby sa vyjadrilo k prípadnej kolaborácii s touto stranou, ktorej členovia “si chodia po rozumy do Budapešti a sú riadnymi členmi Fóra maďarských poslancov Karpatskej kotliny, kde spochybňujú legitimitu zákonov prijatých slovenským parlamentom”.Obaja diskutéri sa zhodli na tom, že treba chrániť národné záujmy Slovenska, no rozchádzajú sa v spôsobe, ako to robiť. Podľa Rafaja, ak je Slovensko objektom rôznych útokov, slovenský parlament by na ne mal zareagovať. V súvislosti s vyjadreniami europoslanca Jobbiku Csanáda Szegediho, ktorý tvrdí, že Slovensko nemá čo robiť v Európskej únii, keď nezruší jazykový zákon a Benešove dekréty, a že zahraniční Maďari musia mať možnosť slobodne žiť a hovoriť po maďarsky, sa preto pokúsi v NR SR presadiť uznesenie reagujúce na Szegediho slová. Na texte uznesenia sa podľa Rafaja ešte pracuje. Abrhan sa preto k tomu nechcel veľmi vyjadriť. Urobí tak, až keď text bude známy.V reakcii na súčasnú situáciu v slovensko-maďarských vzťahoch sa SNS pokúsila v parlamente presadiť aj novelu Trestného zákona. “Riešili sme predovšetkým spochybňovanie mierových zmlúv po prvej a druhej svetovej vojne,” priblížil Rafaj, podľa ktorého Budapešť neustále atakuje Slovensko. “Sú tu neustále ataky a trvalá hrozba. Prirovnal by som to k studenej vojne. Myslím si, že po páde Berlínskeho múru a po vzniku samostatnej SR je Slovensko neustále v studenej vojne s Maďarskom,” vyhlásil Rafaj s tým, že na tieto ataky treba reagovať aj legislatívne.Abrhan tvrdí, že s týmito útokmi z maďarskej strany nesúhlasí nikto na slovenskej politickej scéne. “A je našou úlohou, aby slovenská diplomacia požadovala vysvetlenie od maďarskej strany,” poznamenal člen predsedníctva KDH, podľa ktorého však takéto vyjadrenia v priestore EÚ pomáhajú Slovensku, pretože ubližujú maďarskej politickej reprezentácii.(zdroj: zo správy TASR)AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ