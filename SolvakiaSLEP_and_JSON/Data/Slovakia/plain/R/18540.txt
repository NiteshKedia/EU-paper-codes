Slovenská národná strana > Aktuality > Europoslanec Jaroslav Paška: Európania a zdravieEuroposlanec Jaroslav Paška: Európania a zdravie18.10.2010 | Počet prečítaní: 222Bratislava, 18. októbra 2010 – Europoslanec za SNS Jaroslav Paška sa v relácii TA3 „Európa ľuďom“ vyjadroval k téme EÚ a jej úlohe v oblasti zdravotníctva.Z relácie:Redaktorka: “Európska únia ročne investuje 50 miliónov eur na aktivity zamerané na ochranu zdravia, zmierňovanie rozdielov v poskytovaní zdravotnej starostlivosti, osvetu o zdravotnom štýle či kampane proti fajčeniu či užívaniu drog. Hoci je zdravotníctvo vo výlučnej kompetencii členských štátov, Únia zasahuje v oblastiach, ktoré sú v spoločnom záujme spoločenstva. Podľa odhadov Európskej komisie jedno percento z celkových výdavkov na zdravotnú starostlivosť v Únii tvorí cezhraničné poskytovanie zdravotníckych služieb. Príslušná smernica však dlho stála na mŕtvom bode. Pre nezhody o tom, kto by mal byť zodpovedný za úhradu nákladov, za ošetrenie v zahraničí. Ministri prijali kompromis a pacientom budú preplácať liečbu v iných členských štátoch, no chcú brániť turizmu pacientov. Svoju cestu európskymi inštitúciami si v súčasnosti razí aj farmaceutický balík, zameraný proti falšovaniu liekov a predaju týchto falzifikátov cez internet a väčšiu informovanosť pacientov o ich obsahu a účinku. Zelenú tento rok dostala smernica ošetrujúca transplantácie orgánov, ktoré by mali byť vďaka novým pravidlám jednoduchšie, rýchlejšie a bezpečnejšie. Cieľom legislatívy je získať viac darcov a podporiť darovanie orgánov z jednej krajiny do druhej.“Moderátorka Z. TUČEKOVÁ: “Moje pozvanie do štúdia dnes prijali páni poslanci, pán poslanec Miroslav MIKOLÁŠIK, člen Výboru pre regionálny rozvoj zo skupiny ľudovcov, a pán poslanec Jaroslav PAŠKA, člen Výboru pre priemysel, výskum a energetiku, podpredseda skupiny Európa slobody a demokracie. Zdravotníctvo je vo výlučnej kompetencii členských štátov, kde teda vidíte tú pridanú hodnotu Európskej únie, pokiaľ ide o zdravotníctvo. Pán MIKOLÁŠIK.”M. MIKOLÁŠIK: “Európska únia teraz združuje 27 členských štátov, ktoré majú najrôznejšiu úroveň zdravotníckych služieb a myslím si, že je úlohou Únie pozývať aj tie najzaostalejšie štáty, ktoré potrebujú ešte zlepšiť, veľmi zlepšiť výkon v oblasti zdravotníckych služieb, aj keď podľa zmlúv, podľa európskej zmluvy, pôvodnej zakladajúcej aj Lisabonskej zdravotníctvo stále zostáva v rámci subsidiarity suverénnou disciplínou národných štátov. Treba povedať, je dobré keď Európska únia poukazuje na niektoré práve tie neduhy tých zaostávajúcich a ťahá ich cez rôzne nástroje, cez biele knihy, zelené knihy, cez rôzne direktívy alebo aj nariadenia do priestoru, ktorý bude smerovať k zlepšeniu zdravotníckych služieb a samozrejme k zlepšeniu toho najdôležitejšieho a to je služby pre pacienta.”J. PAŠKA: “Ja by som to v podstate ani veľmi nerozvíjal, v podstate je to o koordinácii a zlepšenej spolupráci medzi krajinami pri poskytovaní zdravotnej starostlivosti, najmä pri migrácii občanov v rámci Európskej únie, pretože sa stáva často, že naši občania pracujú v zahraničí resp. zo zahraničia prichádzajú k nám turisti na návštevu našej krajiny a niekedy sa stane, že treba poskytnúť zdravotnú pomoc. Treba vytvoriť isté pravidlá, navzájom akceptované, rešpektované, aby zdravotná služba bola poskytnutá relevantne a dostatočne a na patričnej úrovni a aby sa potom aj finančné náklady za takéto poskytnutie služby navzájom vyrovnávali. Samozrejme, treba potom dohliadať aj na to, aby zdravotná starostlivosť pre občanov v rámci Európskej únie mala najvyváženejšiu a najbližšiu úroveň, aby sa nestalo, tak ako naznačil pán poslanec MIKOLÁŠIK, že v niektorých krajinách je tá starostlivosť zatiaľ v úrovni troška nižšej ako inde, a potom je aj obava, že keď tam človek vycestuje, v prípade nejakého zdravotného problému bude služba naozaj horšie poskytnutá a s problémami.”Z. TUČEKOVÁ: “V nadväznosti na to čo ste teraz povedali, napr. sporným bodom smernice o poskytovaní cezhraničnej zdravotnej starostlivosti bolo najmä to, kto by mal preplácať náklady za ošetrenie v cudzej krajine. Ministri zdravotníctva dospeli ku kompromisu, chcú náklady uhrádzať, no zároveň trvajú na podmienkach, ktoré majú zabrániť tzv. turizmu pacientov. Ako sa na celú záležitosť pozeráte vy pán MIKOLÁŠIK?”M. MIKOLÁŠIK: “Celé to začalo tým, alebo sa to urýchlilo tým, že Európsky súd pre ľudské práva vyniesol rozsudok, že každý občan Európskej únie z ktorejkoľvek krajiny má právo, má svoje občianske a ľudské právo byť ošetrený v inej krajine a byť liečený v inej krajine. Ale prirodzene ako sme spomínali, je nás 27, každý má iný systém zdravotníckej starostlivosti, nota bene je to uhrádzané zo zdravotného poistenia a tie systémy zdravotného poistenia logicky nie sú prepojené navzájom a sú na rôznej aj úrovni, na rôznej cenovej hladine, na rôznej hladine aj kvality. A samozrejme, že občan niekde z Estónska by si želal liečiť svoju rakovinu vo Viedni a na vyššej úrovni ako je možno poskytované u neho a zase dôchodca zo severských krajín, ktorý má chatu na španielskom pobreží a chce tam prežiť vlastne svoj dôchodok a využívať, nechcem povedať zneužívať zdravotnícke služby Španielska, no tak to naráža na národné záujmy potom tých systémov, kedy samozrejme, keď je Európska rada 27 členských štátov a 27 ministrov, každý obhajuje to svoje, ale napriek tomu, je tendencia združovať ten názor tak alebo zbližovať ten názor tak, aby ten pacient mohol byť za určitých vymedzených podmienok liečený aj inde, Je k tomu potrebný vopred súhlas toho zariadenia, kde on bude liečený.”J. PAŠKA: “Samozrejme, táto problematika sa týka najmä cezhraničných regiónov. Často sa stáva, že ľudia z jednotlivých krajín chodia za prácou do susednej krajiny a  tam aj potom vytvárajú hodnoty – a potom je prirodzené, že aj zdravotnú starostlivosť môžu mať poskytovanú aj v susednej krajine, takže pri tejto diskusii o problémoch poskytovania zdravotnej starostlivosti mimo územia, okrem teda turistiky a takých špecifických problémov, sa narazilo aj na problém cezhraničnej spolupráce, kde teda treba podporiť takéto aktivity. No ale v zásade platí také pravidlo, že keď občan chce, aby mu bola poskytnutá zdravotná starostlivosť v inej krajine a má na to vážne dôvody, tak zdravotnú starostlivosť mu poskytnú samozrejme za úhradu, za plnú úhradu s tým, že domáca zdravotná poisťovňa uhradí náklady iba vo výške, za aké by mala tú zdravotnú starostlivosť poskytnutú v domácej krajine. Takže potom je tam finančný limit, finančná bariéra, ktorá umožní alebo neumožní cestovať do zahraničia za lepšou zdravotnou starostlivosťou, pretože tam už v takom prípade si bude musieť občan rozdiel doplácať.”Z. TUČEKOVÁ: “Čo teda považujeme za ten negatívny turizmus pacientov?”J. PAŠKA: “Proti tej turistike sa bránia niektoré krajiny aj takým spôsobom, že dovážajú lekárov-odborníkov z krajín východnej Európy na svoje kliniky. Taký známy prípad je Štokholm, kde vlastne vybudovali kliniku, v ktorej pracujú poľskí zubári, pretože Švédi cestovali za lacnejšími zubnými ošetreniami do Poľska a švédski podnikatelia si povedali, no tak dobre, aby nemuseli cestovať, ušetria aj cestovné náklady, my zabezpečíme poľských odborníkov za nižšie ceny v Štokholme a takýmto spôsobom sa teda vyhýbajú tej turistike a snažia sa zisky jednotlivých krajín si udržať doma. Práve proti tejto turistike sa bránia lekári odborníci v západných krajinách, ktorí vlastne majú menej práce, menej tržieb a bránia sa tým, že mnohokrát nekorektne informujú o kvalite zdravotníckych služieb vo východnej Európe. Nebudem hovoriť o Slovensku, ale povedal by som Česko, Slovensko, Maďarsko alebo aj východnejšie krajiny, a prosto zverejňujú nie celkom pravdivé informácie, že tá služba nie je dobre vykonaná a že tam nie sú dobré podmienky.”Z. TUČEKOVÁ: “A nemala by sa Európska únia teda logicky zameriavať skôr na zotieranie tých rozdielov medzi zdravotníckymi systémami.”J. PAŠKA: “Tá spolupráca medzi krajinami bude musieť zrejme pokračovať ďalej, ale nevie sa nájsť v rámci Európskej únie nejaký model, ktorý by bol univerzálny a dokonalý a dobrý a zdravotnícke aj poisťovne majú iné kritériá pre oceňovanie úkonov a samotné zdravotnícke zariadenia takisto fungujú podľa rozličných metodík, takže je to beh na dlhé trate. Nedá sa to urobiť zo dňa na deň, my sme vstúpili do Európskej únie pred krátkym časom a ešte ani krajiny, ktoré zakladali Európsku úniu neboli schopné svoje zdravotnícky systémy zosúladiť tak, aby vedeli dobre kooperovať.”Z. TUČEKOVÁ: “Poďme k ďalšej záležitosti, ktorá si razí cestu európskymi inštitúciami. To je farmaceutický balíček. Najkontroverznejšou časťou tohto balíčka je smernica o informovaní pacientov. Aký význam má snaha o to, aby mali pacienti čo najviac informácií o liekoch? Nebudú potom tak nepriamo nabádaní k tomu, aby užívali lieky, ktoré nepotrebujú?J. PAŠKA: “Ja si myslím, že práve tento systém zabráni tomu, aby sa užívali lieky nadmerne, pretože tak ako bolo naznačené, že v tých podrobnejších informáciách, ktoré dostane pacient cez internet a ktoré bude musieť každá krajina pre svojich občanov zriadiť teraz už povinne, sa dozvedia užívatelia liekov viacej o liekoch a možno si povedia, no tento liek je síce dobrý, pomáha mi, ale nebudem ho brať keď nebudem musieť, pretože má takéto a takéto následky.A treba ešte upozorniť aj na to, že mnohé lieky, ktoré sa užívajú, ešte podliehajú dodatočnému monitoringu a pacient sa o tom nedozvedel, že ešte nie je ich monitorovanie ukončené, takže teraz všetky lieky, ktoré budú, ktoré podliehajú dodatočnému monitoringu, budú musieť byť označené osobitným znakom a súčasne aj tým textom, že je to ešte monitorovaný liek – aby každý pacient vedel, že tento liek z hľadiska vyhodnotenia ešte nie je uzavretý. Takže z tohto pohľadu tá smernica prináša viacej informácií pre pacientov a umožňuje im, a čo je dobré a pozitívne, v prípade, že majú zlé skúsenosti s liekom – nejaké vedľajšie účinky, nahlásiť to na internetovú stránku, ktorú zase štát postupuje ďalej a potom sa tieto informácie vyhodnocujú a tak ako bolo povedané, môže sa liek po skúsenostiach užívateľov a pacientov z trhu nakoniec aj vyradiť.”Z. TUČEKOVÁ: “Ďalším problémom v Európe je napríklad záplava falšovanými liekmi. Ako možno vôbec obmedziť vlastne ten objem falzifikátov a ich predaj na internete? Ako chce Európska únia postupovať proti tretím krajinám napríklad Číne, odkiaľ prichádza najviac falšovaných produktov a prísad?”J. PAŠKA: “Rokovaniami, rokovaním a tlakmi na to, aby sa patenty akceptovali či sú to európske, Spojené štáty alebo ktoré krajiny, majú ochranu, že proste tie autorské práva a kvalita liekov, zloženie liekov majú mať náležité účinky, bez vedľajších účinkov, takže musia byť dodržiavané a jednoducho nepustiť takéto lieky na trh oficiálne, ale ani tou neoficiálnou cestou, to znamená aj ten internetový obchod treba obmedziť tak, aby nedochádzalo k poškodzovaniu trhu a naozaj užívaniu liekov, ktoré z hľadiska kvality nemusia byť náležite spracované.”Z. TUČEKOVÁ: “Kde si myslíte, že ešte by mala Európska únia zohrávať úlohu v oblasti zdravotníctva, do akej oblasti by sa mala zamerať?”J. PAŠKA: “Myslím si, že by mala pracovať na tom, aby sa kvalita poskytovania zdravotných služieb v Európskej únii postupne vyrovnávala. Aby sa nestávalo, že naozaj niektorí pacienti musia cestovať za nie lepšou zdravotnou starostlivosťou, ale niekedy vôbec za zdravotnou starostlivosťou, ktorú Slovenská republika nedokáže poskytnúť, do zahraničia, pretože síce máme kvalitné zdravotníctvo a dobrých lekárov, ale nemáme vždy dostatočné technické vybavenie. Takže niektoré naše pracoviská nie sú vybavené tak, ako špičkové zariadenia v zahraničí, a malo by sa pracovať na tom, aby sme skutočne tú kvalitu dosiahli celoplošne po celej Európskej únii, aby aspoň základná starostlivosť bola na rovnako dobrej úrovni a potom samozrejme podporovať špičkové pracoviská, ktoré robia aj výskum a vedu, aby rozvíjali, povedal by som svoj potenciál k lepšiemu poskytovaniu zdravotných služieb.”Zdroj: 16.10.2010; Televízna stanica TA 3; Európa ľuďomAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ