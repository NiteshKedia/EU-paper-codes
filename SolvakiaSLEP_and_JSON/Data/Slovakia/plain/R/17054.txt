18. november 2013   Meniny má: EugenSlovenská národná strana > Aktuality > A. BELOUSOVOVÁ: Zákaz dvojakého občianstva by mal predbehnúť maďarský zákonA. BELOUSOVOVÁ: Zákaz dvojakého občianstva by mal predbehnúť maďarský zákon20.05.2010 | Počet prečítaní: 689Bratislava 18. mája (TASR) – Novela ústavy, na základe ktorej by občan získaním občianstva cudzieho štátu stratil slovenské, by mala byť prijatá skôr, ako vstúpi do účinnosti pripravovaný maďarský zákon o dvojakom občianstve. Pre TASR to uviedla prvá podpredsedníčka Slovenskej národnej strany (SNS) Anna Belousovová, podľa ktorej je to dôležité aj pre slovenských občanov maďarskej národnosti.“Myslíme si, že novela ústavy by mala platiť skôr, ako Maďarsko prijme tento zákon. Lebo oni (slovenskí občania maďarskej národnosti, pozn. TASR), už budú vedieť podmienky, za ktorých si berú maďarské občianstvo,” poznamenala. Na maďarské štátne občianstvo sa totiž automaticky neviaže aktívne a pasívne volebné právo. Ak by niekto stratil slovenské občianstvo a maďarské získal bez volebného práva, nemohol by sa zúčastňovať minimálne na parlamentných voľbách ani v jednej z týchto krajín. “Toto je už zodpovednosť za svoje kroky,” poznamenala Belousovová s tým, že ona nemôže uvažovať za Maďarov žijúcich na Slovensku. “Ja obhajujem slovenské národno-štátne záujmy,” povedala.Ak by Slovenská republika možnosť dvojakého občianstva nevylúčila novelou ústavy, môže tu byť podľa nej veľká skupina občanov iného štátu, ktorí doma voliť nesmú, ale na Slovensku do volieb zasahujú. “Niektoré mestá a obce na Slovensku budú možno ovládať maďarskí občania bez práva voliť v Maďarsku. Komu budú podliehať ako občania Maďarska?” poznamenala Belousovová. Aj na skutočnosti, že Maďarsko zatiaľ neplánuje poskytnúť novým občanom volebné právo, je podľa nej vidieť, že ich MR potrebuje len ako “piatu kolónu” v iných štátoch a doma ich nechce. “Oni ich nepotrebujú v Maďarsku, Maďarsko má ohromné sociálne problémy. Oni ich potrebujú na Slovensku,” vyhlásila Belousovová.Podľa ministra zahraničných vecí SR Miroslava Lajčáka dvojaké občianstvo môže slovenským občanom maďarskej národnosti priniesť skôr problémy, ako nejakú výhodu. “Tento zákon našim občanom nič neponúka, nedáva im žiadne právo, ani výhodu, ktorú by nemali teraz ako občania Slovenska. To, čo im ponúka, je právna neistota, ktorá by mohla vyplynúť z teoretickej možnosti štátoprávneho vzťahu k dvom štátom,” povedal Lajčák s poukazom na to, že občania Slovenska majú všetky práva občanov členskej krajiny Európskej únie.Navyše podľa neho novela vytvorí dve kategórie maďarských občanov, keďže niektorí budú mať právo voliť a kandidovať vo voľbách a ďalší nie. “Môžeme očakávať volanie po zrovnoprávnení, teda každý, kto bude mať pas, bude chcieť mať právo hlasovať v maďarských voľbách,” poznamenal.AKTUÁLNE KAMPANEDnes si nepripomíname žiadnu udalosťKALENDÁR PODUJATÍ