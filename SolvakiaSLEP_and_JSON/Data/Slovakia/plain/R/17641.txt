Okresné organizácie19. november 2013   Meniny má: AlžbetaSlovenská národná strana > Aktuality > Rudolf Pučík reaguje na informáciu, že pri zatváraní väznice na Guantaname Biely dom ráta aj s pomocou SlovenskaRudolf Pučík reaguje na informáciu, že pri zatváraní väznice na Guantaname Biely dom ráta aj s pomocou Slovenska22.09.2009 | Počet prečítaní: 112Bratislava, 21. septembra 2009 – Podpredseda SNS, predseda Výboru NR SR pre obranu a bezpečnosť Rudolf Pučík reagoval pre Rádio Slovensko na informáciu, že USA by mali v rámci umiestňovania väzňov z Guantanama žiadať pomoc aj od Slovenskej republiky.Z rozhlasového príspevku:Jana Obrancová, moderátorka: “Bezpečnostné riziko, vyčkávacia taktika, či umiestnenie väzňov z Guantanama radšej na Havaj. Takéto reakcie vyvolala informácia, podľa ktorej Spojené štáty nevylučujú, že pomoc pri riešení kontroverznej väznice budú hľadať aj u nás. Slovenskému rozhlasu to v Bruseli povedal osobitný poverenec amerického prezidenta pre Gauntanamo Daniel Fried. Názory, ako by sa k prípadnej žiadosti Američanov mala postaviť slovenská vláda, sa rôznia. Téme sa venuje Jaroslav Barborák.”Jaroslav Barborák, redaktor: “Ak bolo Slovensko v skupine krajín, ktoré žiadali Guantanamo zatvoriť, je len logické, že bude na zozname tých, od ktorých budú Spojené štáty žiadať pomoc. Tak argumentuje bezpečnostný analytik Ivo Samson. Pobyt väzňov z Guantanama však môže podľa neho pre Slovensko predstavovať bezpečnostné riziko. Spojené štáty chcú v krajinách únie umiestniť aspoň 40 väzňov. Ich požiadavke už prikývlo Francúzsko, Írsko, Portugalsko, Španielsko, Taliansko a v postkomunistickom bloku Maďarsko. Osobitný poverenec amerického prezidenta pre Guantanamo Slovenskému rozhlasu potvrdil, že očakáva prípravné konzultácie aj s Bratislavou.”Daniel Fried, osobitný poverenec prezidenta USA pre Guantanamo: “Iné vlády súhlasili s prijatím zajatcov a Slovensko sa môže opýtať na skúsenosti. Navyše nežiadame prijať niekoho na dobré slovo. Vláda si môže preštudovať záznam väzňa, môže ho vypočuť a rozhodnúť sa na základe informácií. Ide o suverénne rozhodnutie Slovenska. Môže a nemusí nám pomôcť.”Jaroslav Barborák, redaktor: “Slovensko sa zatiaľ k požiadavke stavalo skôr odmietavo. Rezort vnútra sa k posledným informáciám o možných konzultáciách s americkou stranou nevyjadril. Hovorca Erik Tomáš v stanovisku len všeobecne ocenil mechanizmus Európskej únie pre prijímanie väzňov z Guantanama.”Erik Tomáš, hovorca ministerstva vnútra: “Najprv spravodajské služby vyhodnocujú informácie spravodajského charakteru, a to ešte predtým, než sa členský štát rozhodne oznámiť, že sa väzňov z Guantanama rozhodol prijať.”Jaroslav Barborák, redaktor: “Hoci vládni predstavitelia na tému Guantanama veľa nehovoria, poslanci parlamentu majú na problém postoj jasný. Šéf branno-bezpečnostného výboru Rudolf Pučík z SNS by videl väzňov z Guantanama najradšej na Havajských ostrovoch.”Rudolf Pučík, poslanec NR, SNS: “Geografická poloha Slovenskej republiky nie je vhodná na to, aby boli na našom území umiestnení väzni z Guantanama. Nemalo by to pozitívny vplyv na našu národnú bezpečnosť. Som toho názoru, že vhodná poloha by bola na Havajských ostrovoch.”Jaroslav Barborák, redaktor: “Podľa exministra vnútra Martina Pada z SDKÚ DS na bezpečnostné riziká malo Slovensko hľadieť skôr. Dnes by malo dostať svojim stanoviskám. Podľa bezpečnostného analytika by Slovensko malo zvoliť vyčkávaciu stratégiu.”Ivo Samson, bezpečnostný analytik: “Myslím si, že Slovensko sa tu bude správať pragmaticky a vyčká situácie v ostatných členských krajinách Európskej únie, resp. NATO.”Zdroj: Rádio Slovensko, 21. 9. 2009AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ