Okresné organizácie19. november 2013   Meniny má: AlžbetaSlovenská národná strana > Aktuality > Andrej Danko reaguje na doterajšie výsledky práce Daniela Lipšica v policajnom zbore: Niekto chce politicky zlikvidovať ministra vnútraAndrej Danko reaguje na doterajšie výsledky práce Daniela Lipšica v policajnom zbore: Niekto chce politicky zlikvidovať ministra vnútra28.12.2010 | Počet prečítaní: 404Bratislava, 28. 12. 2010 – Minister vnútra SR Daniel Lipšic sa zatiaľ nemá čím pochváliť. Neriešenie a zahmlievanie najvážnejšej vraždy roku 2010 JUDr. Valka pokračovalo v jeho rezorte iniciatívou vyplácania odmien oznamovateľom trestných činov a v ostatných dňoch dokonca sme sa podľa vzoru maďarských zákonov dozvedeli aj ďalšie novinky. Vlastníci áut budú trestaní, ak použije niekto ich vozidlo a spácha priestupok – vraj v Maďarsku úspešný model. Som rád, že sa učíme od okolitých krajín. Tou krajinou by však nemalo byť zaostalé Maďarsko, ktoré je ešte viac za nami vo vymožiteľnosti práva, v kultúre správania a nehovoriac už o demokracii – Maďarsko sa nedávno naplno predviedlo na svetovom fóre i v boji s médiami. Nikto nevie, pred čím sa Orbán zastaví. Je právnik, komplexný politik a jeho rafinovanosť, s akou si obmotal a zatienil našu premiérku, bola zrejmá na nedávnej návšteve Slovenska. Som presvedčený, že i jeho diplomatická facka Bugárovi mala svoj politický podtón. Bugárovi to poníženie a plesknutie bude znieť v ušiach ešte dlho.Verím, že súčasní predstavitelia vo vedení Policajného zboru SR ovládajú okrem maďarčiny aj nemčinu, a to tak, aby mohli skopírovať už zažité modely demokratických krajín ako napr. Rakúsko.Najviac však v ostatnom období rezonovali úvahy o neschopnosti radových policajtov rozhodovať o výškach pokút. Začalo to divadlom o lokalizovaní dopravných hliadok. Ako advokát často vnímam boj i v samotnom policajnom zbore. Boj kriminálnych útvarov s vyšetrovateľmi. Chýba koncepcia práce policajtov, profesionálne a koncepčné zlepšovanie ich technického vybavenia. Je mi ľúto, v akých podmienkach policajti pracujú. Ako sa však musia cítiť, keď z nich vedenie rezortu robí korupčných hlupákov? Policajti v teréne si zaslúžia lepšie finančné ohodnotenie a nie urážky od svojich predstaviteľov. Degradovať policajtov na ľudí, ktorí nie sú schopní rozhodovať o primeranosti pokuty, je silná káva.Netuším, kam chodí minister Lipšic na tieto témy, verím však, že géniovia, ktorí mu našepkávajú, už svoj repertoár vyčerpali. Ak by totiž pokračovali, najviac zosmiešňujú toho, kto im dal dôveru, a tým je minister vnútra.Andrej Danko, prvý podpredseda SNSAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ