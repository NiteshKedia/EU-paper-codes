19. november 2013   Meniny má: AlžbetaSlovenská národná strana > Aktuality > A.BELOUSOVOVÁ: Radičová je “papierová lady”, ktorá ohrozuje bezpečnosť SRA.BELOUSOVOVÁ: Radičová je “papierová lady”, ktorá ohrozuje bezpečnosť SR22.07.2010 | Počet prečítaní: 416A.BELOUSOVOVÁ: Radičová je “papierová lady”, ktorá ohrozuje bezpečnosť SR (21.07.2010;TASR)Bratislava 21. júla (TASR)   Avizovaným zrušením zákazu dvojakého občianstva súčasná vládna koalícia ohrozí bezpečnosť Slovenska a alternatívne riešenie z dielne SDKÚ DS je podľa prvej podpredsedníčky Slovenskej národnej strany (SNS) Anny Belousovovej len neúčinným “strkaním hlavy do piesku”. “Pani Radičová už svojimi prvými krokmi, či už to boli rokovania o eurovale alebo rokovania s Viktorom Orbánom, dokazuje, že ťahá za kratší koniec. A aj keď samu seba označuje za ‘železnú lady’, dokazuje, že je skôr ‘papierová lady’, ktorá má slabú pozíciu vo vlastnej koalícii a ešte slabšiu v rokovaniach za hranicami Slovenskej republiky,” reagovala pre TASR Belousovová na výsledky utorkových (20.7.) rokovaní medzi slovenskou premiérkou Ivetou Radičovou (SDKÚ DS) a predsedom maďarskej vlády Viktorom Orbánom (Fidesz). Premiérka totiž Orbána informovala, že jej vláda chce zrušiť poslednú novelu zákona o slovenskom štátnom občianstve, na základe ktorej by získaním maďarského občianstva žiadateľ stratil slovenské. Zároveň však chce zákonom zakázať účinnosť maďarského zákona umožňujúceho dvojaké občianstvo na území SR.Problém dvojakého občianstva podľa Radičovej “má rozumné riešenia”. “Žijeme v Európskej únii, nie je dôvod vytvárať si problémy, sústredíme sa na skutočné problémy obidvoch krajín,” zdôraznila po rokovaní s Orbánom, s ktorým sa dohodla na vytvorení spoločných pracovných skupín na hľadanie riešení aj v prípade dvojakého občianstva. Radičová konkretizovala, že právna norma o dvojakom občianstve prijatá maďarským parlamentom nespĺňa dve z piatich medzinárodných kritérií: podmienku trvalého bydliska a rodinné, manželské zväzky.Podľa Belousovovej je návrh SDKÚ DS zakázať účinnosť maďarského zákona na slovenskom území zákonom “kamufláž” a v skutočnosti nerieši nič. Ak totiž bude možné mať zároveň maďarský aj slovenský pas, bude vlastník týchto pasov pre takmer všetky štáty na svete maďarským aj slovenským občanom bez ohľadu na to, či my na našom území niečo zákonom zakážeme, alebo nie. “Je to pštrosia politika. Oni vopchajú hlavu do piesku, ale z toho piesku im trčí zadok. A do toho zadku ich budú všetci kopať, respektíve Slovenskú republiku,” povedala Belousovová.“Tým, že chcú zrušiť zákon, ktorý sme prijali, idú po ruke budapeštianskej politike. A tu sa vytvára reálne nebezpečenstvo. To nie je žiadne strašenie. Oni nám urobia z Maďarov na Slovensku občanov maďarského štátu,” zdôraznila Belousovová. Pripomenula, že za menšiny na Slovensku nesie zodpovednosť Slovenská republika a za občanov Maďarska nesie zodpovednosť Maďarská republika (MR) a to do istej miery aj vtedy, keď žijú na území iného štátu. “Ak budú občania MR, maďarský štát bude v prípade, že to uzná za vhodné, uplatňovať voči týmto občanom svoju ochranu. Konzulárnu, diplomatickú a v zákone sa hovorí, že aj inú,” podčiarkla Belousovová. Upozornila tiež, že hoci Strana maďarskej koalície (SMK) vypadla z parlamentu, Most Híd je dokonca členom vládnej koalície. “V otázkach vzťahov s Maďarskom bude hrať hlavnú úlohu Bugár. Budapešť má opäť nástroj na ovplyvňovanie slovenskej politiky,” vyhlásila Belousovová. Predseda Mosta Híd Béla Bugár v minulosti viackrát rozhodne odmietol, že by jeho strana realizovala na Slovensku budapeštiansku politiku.Samotní členovia SMK sa zatiaľ nechystajú žiadať o maďarské štátne občianstvo, čakajú na to, ako vládna koalícia zmení zákon o štátnom občianstve. “Dúfame, že urobia takú zmenu, aby tí, ktorí požiadajú o maďarské občianstvo, neprišli o slovenské, ako to hrozí teraz,” vysvetlil pre TASR predseda SMK József Berényi. Keď takáto zmena príde, členovia SMK budú uvažovať, čo ďalej.AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ