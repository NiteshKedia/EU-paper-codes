Slovenská národná strana > Aktuality > SNS vždy hovorí jasne, len jedno občianstvoSNS vždy hovorí jasne, len jedno občianstvo14.05.2010 | Počet prečítaní: 844Bratislava 13. mája (TASR) ‑ Ak bude zvolaná mimoriadna schôdza Národnej rady SR, Slovenská národná strana (SNS) bude jednoznačne požadovať, aby bol v prípade presadenia zákona o dvojakom občianstve v maďarskom parlamente stiahnutý slovenský veľvyslanec. Informoval o tom na dnešnej tlačovej konferencii predseda SNS Ján Slota. “Že sme si pozvali nášho veľvyslanca na konzultácie do Bratislavy je síce pekná vec, ale som presvedčený, že by mala Slovenská republika reagovať podstatne dôraznejšie. Mali by sme vypovedať aj zmluvu o dobrých susedských vzťahoch. Reakcie novej politickej špičky nie sú v intenciách tejto zmluvy,” uviedol predseda.Podľa slov podpredsedníčky SNS Anny Belousovovej možno otvorene povedať, že snaha o novelu zákona o dvojakom občianstve je dôkazom toho, že Maďarsko sa nebývalým spôsobom radikalizuje. “Viktor Orbán klamal, keď povedal, že nebude zasahovať do volieb na Slovensku. To, že začal hovoriť, že dá dvojité občianstvo aj Maďarom žijúcim na Slovensku, je tvrdý zásah do volebnej kampane a je to kampaň v prospech SMK,” konštatovala podpredsedníčka.Ako informovala, SNS začala dnes zbierať podpisy na zvolanie mimoriadnej schôdze NR SR, kde chcú otvoriť otázku dvojakého občianstva. “Zatiaľ sú tu podpisy poslancov SNS. Oslovíme koaličných partnerov a potom aj opozíciu,” priblížila.Belousovová označila Orbána za radikálneho nacionalistu s ústavnou väčšinou. “Ak hneď jeho prvý krok je dvojaké občianstvo, je situácia Slovenska veľmi ťažká,” pripomenula Belousovová. Podľa nej je potrebné vytvoriť mechanizmus, ktorý by obmedzil pôsobenie maďarského zákona na území Slovenska. “SNS vždy hovorí jasne, len jedno občianstvo. Budete cudzinci, ak sadnete na lep Orbánovi,” zdôraznila.AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ