Okresné organizácie19. november 2013   Meniny má: AlžbetaSlovenská národná strana > Aktuality > J. SLOTA: Vláda aj NR SR by sa mali vážne zaoberať možnosťou vystúpenia z EÚ!J. SLOTA: Vláda aj NR SR by sa mali vážne zaoberať možnosťou vystúpenia z EÚ!11.01.2011 | Počet prečítaní: 647Bratislava 11. januára 2011 – Vláda SR a Národná rada SR by sa mali vážne zaoberať možnosťou vystúpenia Slovenska z Európskej únie. Vyzýva ich k tomu predseda SNS Ján Slota. “To, čo sa deje s eurom a dolárom, som presvedčený, že sa to skončí zle. EÚ začína byť mlynským kameňom, ktorý nás môže ponoriť veľmi hlboko,” varoval Slota na dnešnej tlačovej konferencii. Podľa jeho slov EÚ sa svojimi zákonmi blíži k tomu, aby sa stala autoritárskym režimom nejakého superštátu, ktorý bude diktovať všetko všetkým. “SNS podporovala vstup SR do EÚ, ale nie do superštátu. Preto hovorím, že v podtexte krízy je to labutia pieseň únie,” konštatoval.Ján Slota zároveň zdôraznil, že rok 2011 bude pre jeho stranu významný, lebo SNS 6. júna oslávi 140. výročie svojho vzniku. “Strana je tu už od roku 1871 a stále sa nespreneverila svojmu poslaniu – bojovať za slovenský národ a slovenskú štátnosť,” povedal. Aj preto sa mu zdá vyhlásenie maďarského premiéra Viktora Orbána o tom, že vzťahy Maďarska s okolitými štátmi nikdy neboli také dobré, ako v období súčasnej vlády, ako paródia na všetko, čo sa Slovákom za tých 140 rokov podarilo vydobyť. “V dobe, keď je Orbán kritizovaný predstaviteľmi EÚ, od francúzskeho prezidenta cez nemeckú kancelárku vrátane USA, sme my na veľmi dobrej úrovni vo vzťahoch s Maďarskom. Mne sa to javí ako paródia, lebo keď bol Orbán na Slovensku, tak sa vysmieval do očí celému slovenskému národu, keď povedal, že sa nemáme čo starať do ich zákonov, keďže oni sa nestarajú do našich,” vysvetlil Slota. Podľa neho Orbán len zabudol povedať, že tieto maďarské zákony smerujú k rozvratu slovenskej štátnosti.Líder národniarov je presvedčený, že tieto fakty by mali zaujať aj premiérku Ivetu Radičovú a ministra zahraničných vecí Mikuláša Dzurindu (obaja SDKÚ-DS). “Keď niekto hovorí, že len Lukašenko je posledný diktátor Európy, dovolím si povedať, že tým diktátorom je Orbán,” povedal Slota. Upozornil, že v Bielorusku nikto nehladuje a nemá problém so zamestnaním, na druhej strane napr. v demokratickom Kosove je nezamestnanosť 60 percent. “Čo je to za štát? Díleri drog, obchodníci s bielym mäsom. Niekomu prekáža Lukašenko v čase, kedy sa na tamojších voľbách zúčastnilo 90 percent ľudí tohto štátu. Nemyslím si, že boli zmanipulované. To už môžeme povedať, že boli zmanipulované v USA, kde niektorí prezidenti vyhrali len tak-tak,” povedal.Ján Slota je nespokojný aj so stavom slovenskej polície. “Na najvyššie miesta polície boli dosadení ľudia, ktorými by sa mali zaoberať vyšetrovacie orgány, získali diplomy na základe podvodu. Mali by byť vyhodení z Policajného zboru, ale oni za štyri mesiace činnosti dostali odmeny 3000 eur. Veď to je výsmech,” podčiarkol. Nepáči sa mu ani stav na slovenských cestách. “Keď sú zápchy, nenájdete tam ani jedného policajta, ale keď treba dať pokutu, tak na 20-kilometrovom úseku narazíte na tri hliadky,” dodal.Zdroj: TASRXJ. SLOTA: SNS chce zvýšiť počet svojich členov až na 8000Opozičná SNS by chcela do budúceho roka zvýšiť počet svojich členov zo súčasných 1500 na 7000 až 8000. Na dnešnej tlačovej konferencii to avizoval líder politického subjektu Ján Slota.“V našej strane bola v tejto veci pred desiatimi rokmi daná filozofia, že sme nešli cestou kvantity, ale sme sa domnievali, že kvalita ju nahradí. Chceli sme robiť výberovú stranu, členmi sa mohli stať len preverení ľudia. Toho času sa to javí ako chybný krok,” priznal J. Slota.Preto SNS podľa jeho slov začala v tomto roku inú filozofiu. “Samozrejme, neupúšťame od preverovania kandidátov na členstvo, ale chceme ísť cestou, aby v každej väčšej obci bola založená miestna organizácia. Tá môže vzniknúť v prípade, že je tam aspoň päť členov,” dodal.Na margo vnútrostraníckych problémov, keď bývalá podpredsedníčka a neúspešná kandidátka na líderský post Anna Belousovová ohlásila vytvorenie názorovej platformy a postupne prišla aj o ďalšie stranícke funkcie, Ján Slota poznamenal, že ak má nejakých 20 členov iný názor, to nie je problém. “SNS nikdy nebola stranou, aby v záujme nejakej jednoty poslaneckého klubu zradila záujmy svojich programových cieľov. Strana má v tomto roku 140. výročie založenia a my sa nebudeme odkláňať od nášho smerovania a programových cieľov len kvôli tomu, že niekto by mohol mať tendenciu opustiť poslanecký klub,” ubezpečil.Zdroj: TASRSlovensko by sa malo zaoberať vystúpením z EÚ, tvrdí SlotaEÚ začína byť podľa Slotu pre Slovensko mlynským kameňomBRATISLAVA, 11. januára (WEBNOVINY) – Slovenská národná strana vyzýva vládu a NR SR, aby sa vážne zaoberali možnosťou vystúpenia z Európskej únie. „EÚ začína byť mlynským kameňom, ktorý nás môže ponoriť veľmi hlboko,“ vyhlásil dnes na tlačovej besede predseda SNS Ján Slota. Kríza podľa neho môže byť začiatkom konca EÚ. „To, čo sa deje s eurom, dolárom, to sa skončí veľmi zle,“ dodal. Upozornil, že jeden z karibských ostrovov, ktorý patrí Francúzsku, dosiahol, že bol vyňatý spod jurisdikcie Európskej únie. „To nebude prvá lastovička. To bude začiatok konca EÚ,“ zdôraznil.Ján Slota upozornil, že 6. júna SNS oslávi 140. výročie vzniku strany„SNS sa nespreneverila svojmu poslaniu – boju za slovenský národ a štátnosť,“ vyhlásil predseda SNS. SNS má v súčasnosti podľa predsedu strany približne 1 500 členov a ak nejakých päť, desať, dvadsať členov má iný názor, nemyslí si, že je problém v strane. „SNS v záujme jednoty poslaneckého klubu nikdy nezradila svoje programové ciele. Nebudeme sa odkláňať od smerovania tejto strany len za to, že niekto bude mať tendenciu opustiť klub,“ povedal dnes predseda SNS na tlačovej besede. Už v úvode roka povedal, že konanie bývalej prvej podpredsedníčky SNS Anny Belousovovej nie je v súlade s konaním člena SNS a malo by sa ním zaoberať aj vedenie SNS.Podľa Jána Slotu by v SNS do dvoch rokov mal stúpnuť počet členov na 7 000 až 8 000. „Filozofia v našej strane bola poslednú dobu, že sme nešli cestou kvantity a chceli sme ju nahradiť kvalitou, chceli sme robiť len výberovú stranu. Javí sa to dnes ako chybný krok,” konštatoval J. Slota. SNS preto podľa neho začala tento rok inú filozofiu. „Neopúšťame od preverovania členov, ale chceme ísť cestou, aby v každej väčšej obci bola založená miestna organizácia, ktorá musí mať najmenej päť členov. Do budúceho roka by nás mohlo byť 7 000 až 8 000 členov,“ dodal.EÚ by sa mala zaoberať Orbánom a nie Lukašenkom, myslí si Ján SlotaMaďarského premiéra Viktora Orbána kritizujú všetci predstavitelia EÚ a on hovorí o najlepších vzťahoch Maďarska so susednými štátmi, vyhlásil Slota. Podľa neho by sa poprední činitelia EÚ nemali zaoberať Alexandrom Lukašenkom, ale Orbánom. „Diktátorom nie je Lukašenko, ale Orbán,“ vyhlásil. Predseda SNS upozornil, že v Bielorusku nikto nehladuje a každý má prácu. EÚ by sa mala podľa neho zaoberať aj súčasným kosovským premiérom Hašimom Thacim, ktorý je podľa J. Slotu masovým vrahom. „EÚ nemá problém s Tureckom, ktoré desaťročia potiera kurdskú menšinu. Nevadí im vraždenie v Afrike, ale niekomu vadí Lukašenko, kde sa na voľbách zúčastnilo 90 percent voličov,“ dodal Slota. Podľa Jána Slotu v Bielorusku neboli zmanipulované voľby, ale boli zmanipulované prezidentské voľby v USA.Jánovi Slotovi sa nepáči ani stav v políciiSlota dnes tiež kritizoval stav v polícii, keď čelní funkcionári podvodne získali akademické tituly a zároveň dostávajú trojtisícové odmeny. Na cestách polícia zdvíha pokuty a na niektorých úsekoch je viacero hliadok, aby vybrali čo najviac pokút, ale keď sú zápchy, tak policajtov podľa J. Slotu na cestách nevidno.Foto: Alexander BrezaAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ