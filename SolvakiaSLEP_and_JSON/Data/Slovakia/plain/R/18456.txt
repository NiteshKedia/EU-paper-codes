Okresné organizácie19. november 2013   Meniny má: AlžbetaSlovenská národná strana > Aktuality > Ján Slota: Ak pôjde SMK do Budapešti na stretnutie Fóra poslancov Karpatskej kotliny, znovu ju navrhneme zrušiťJán Slota: Ak pôjde SMK do Budapešti na stretnutie Fóra poslancov Karpatskej kotliny, znovu ju navrhneme zrušiť11.09.2009 | Počet prečítaní: 138Bratislava, 11. septembra 2009 (TASR) – Ak poslanci Strany maďarskej koalície (SMK), prípadne Mosta-Híd odcestujú dnes na stretnutie Fóra poslancov Karpatskej kotliny (FPKK) do Budapešti, Slovenská národná strana dá Generálnej prokuratúre SR podnet na ich zrušenie. Na dnešnej tlačovej konferencii to povedal predseda SNS Ján Slota. "Podľa nás tento ich čin napĺňa znaky trestného činu velezrady,” hodnotí Slota prípadnú účasť slovenských poslancov na stretnutí Fóra, ktoré je formálne organizáciou podriadenou maďarskému Národnému zhromaždeniu. "Je to inštitúcia, ktorú vytvoril maďarský parlament na zasahovanie do vecí susedných krajín,” komentoval Fórum predseda SNS. “Obrátime sa na Mandátový a imunitný výbor Národnej rady (NR) SR, aby týmto poslancom bol odobraný mandát,” vyhlásil na margo slovenských poslancov maďarskej národnosti, ktorí sa zúčastnia na stretnutí Fóra. “V tejto chvíli sa podľa našich informácií možno v Maďarsku dohaduje akýsi mechanizmus kompenzácie za pokuty v dôsledku porušovania jazykového zákona a garantujú to svojou účasťou aj naši poslanci,” doplnil Slotu predseda poslaneckého klubu SNS Rafael Rafaj, podľa ktorého je takýto prístup nepriamym návodom na porušovanie zákona. Na margo štvrtkovej (10.9.)) schôdzky premiérov Slovenska a Maďarska Slota vyhlásil, že bola potrebná, ale jej výsledky hodnotí "rozpačito”. Dobré vzťahy so susedným štátom sú podľa neho potrebné, ale nie za cenu permanentných ústupkov. “Myslím si, že Slovensko na tomto stretnutí ťahalo za kratší koniec a problém, ktorý Maďari vyrobili v bilaterálnych vzťahoch, sa im podarilo dostať na medzinárodnú úroveň,” vyhlásil Slota na margo dohody, podľa ktorej bude postup oboch strán vyplývať z odporúčaní vysokého komisára OBSE (Organizácia pre bezpečnosť a spoluprácu v Európe) pre menšiny Knuta Vollebaeka. Prvá podpredsedníčka SNS Anna Belousovová nie je spokojná s dohodou ohľadne dôsledkov neúspešnej snahy maďarského prezidenta Lászlóa Sólyoma o neoficiálnu návštevu Slovenska. "Nedá sa súhlasiť s tým, že vznikne expertná skupina, ktorá vytvorí pravidlá pre takéto návštevy,” vyhlásila s dôvetkom, že Sólyom porušil pravidlá diplomatického protokolu a aj ľudskej slušnosti. Anna Belousovová nerozumie ani spoločnému záväzku bojovať proti extrémizmu, keďže na rozdiel od Maďarska Slovensko tento problém nemá. Málopočetná Slovenská pospolitosť je podľa A. Belousovovej popri Maďarských gardách bezvýznamná. “Osobne si myslím, že Maďarské gardy majú sklady zbraní. Títo neofašisti a neonacisti z Maďarska sú pripravení na hocičo,” vyhlásil predseda SNS. "Pospolitosť bola vyrobená preto, aby Maďari získali argument. Mimochodom má veľmi dobré vzťahy s Jobbikom. Je to náhoda, alebo spoločný sponzor?” poznamenala Belousovová. Slota ju doplnil, že osobne nehodnotí pozitívne ani snahu premiéra Roberta Fica “podobrom” presvedčiť primátora Komárna Tibora Bastrnáka (Most-Híd), aby umiestnil sochy vierozvestcov Cyrila a Metoda na dôstojné miesto. Podľa Slotu je presviedčanie primátora malého mesta pod úroveň premiéra a otázka sôch by sa mala riešiť zákonom. Predseda poslaneckého klubu SNS Rafael Rafaj svojich kolegov doplnil slovami, že sa listom obráti na americký Kongres, ako aj na Senát so žiadosťou o informácie ohľadom návštevy maďarskej delegácie, ktorú avizovala SMK. X SNS: Slota chce požiadať generálnu prokuratúru o zrušenie SMK a Mosta Predsedovi SNS Jánovi Slotovi prekáža účasť poslancov z SMK a strany Most-Híd na stretnutí Fóra poslancov Karpatskej kotliny v Budapešti. Poslanci za Most však na stretnutie nejdú. BRATISLAVA 11. septembra (SITA) – Predseda SNS Ján Slota chce podať žiadosť na Generálnu prokuratúru SR, aby boli SMK a strana Most-Híd zrušené, ak sa dnes poslanci z týchto strán zúčastnia na stretnutí Fóra poslancov Karpatskej kotliny v Budapešti. Na fóre sa stretávajú poslanci maďarskej národnosti z rôznych krajín, kde maďarská komunita žije. „SNS už po druhýkrát podá žiadosť na generálnu prokuratúru na zrušenie týchto dvoch politických subjektov, lebo sme presvedčení, že tento ich čin napĺňa podstatu trestného činu velezrady a v žiadnom prípade poslanci slovenského parlamentu, ktorí takto konajú, nemajú čo robiť v kreslách poslancov Národnej rady SR,“ povedal Slota na tlačovej besede SNS v parlamente. Avizoval tiež, že sa národniari obrátia aj na parlamentný imunitný výbor, aby poslancom SMK i Mostu bol odobratý ich poslanecký mandát. „Som presvedčený, že naše orgány budú v tomto konať a neskončí sa to tak, ako sa to skončilo niekoľkokrát, že zakaždým sa to stratí niekde v šuflíku s odkazom, že sa to odkladá,“ povedal šéf SNS. Poslanci SMK by sa mali zúčastniť na piatkovom rokovaní Fóra poslancov Karpatskej kotliny, na ktoré sa chceli vybrať až po ukončení rokovania v Národnej rade SR. Nezaradení poslanci parlamentu, členovia strany Most-Híd, však na stretnutie do Budapešti neprídu, lebo v piatok majú stranícke rokovania pred sobotňajším snemom. Predseda strany Béla Bugár už neúčasť poslancov avizoval predsedníčke maďarského parlamentu Katalin Szili. Podľa Bugára neprichádza do úvahy ani možnosť poslať tam jedného z piatich poslancov. Ak by poslanci Most-Híd do Budapešti išli, ich iniciatívou by podľa Bugára bola snaha zmeniť uznesenie, ktoré na Slovensku vyvolalo nevôľu. Ide o uznesenie, podľa ktorého fórum poslancov je určitým spôsobom podriadené maďarskému parlamentu. „Toto považujeme za dôležité,“ dodal Bugár. Predsedníctvo Smeru-SD v pondelok odsúdilo rozhodnutie poslancov SMK zúčastniť sa v piatok počas rokovania Národnej rady SR na rokovaní Fóra poslancov Karpatskej kotliny. „Toto rozhodnutie poslancov SMK znevažuje Národnú radu SR, lebo to je domovský parlament poslancov SMK,“ zdôraznil predseda Smeru-SD Robert Fico. Účasťou poslancov SMK na rokovaniach fóra sa v roku 2008 zaoberala aj Národná rada SR. Parlament vyjadril hlboké znepokojenie nad premenou fóra na stálu inštitúciu maďarského parlamentu, kde bude poradným orgánom. Národná rada SR vyjadrila obavu, že maďarský parlament tak neprípustne zasahuje do záležitostí suverénnej SR, čo je v ostrom protiklade s hodnotami a princípmi EÚ. X Ján Slota chce poslancov z SMK vyhnať z parlamentu. Za zradu Predseda SNS Ján Slota sa opätovne chce posnažiť, aby poslancov za SMK dostal preč z Národnej rady. Pomôcť by mu mala nielen vlastná strana, ale aj generálna prokuratúra, či parlamentný výbor. Podľa Slotu sa totiž títo poslanci dopustili velezrady svojou plánovanou účasťou na Fóre poslancov karpatskej kotliny. To zasadá v Budapešti práve v týchto dňoch. "Poslanci slovenského parlamentu, ktorí takto konajú, v žiadnom prípade nemajú čo robiť v kreslách poslancov Národnej rady Slovenskej republiky,” vyhlásil predseda SNS. Do boja však nechce Ján Slota povolať len vlastných partajníkov a generálnu prokuratúru, ale aj parlamentný imunitný výbor. "Som presvedčený, že naše orgány v tomto budú konať a neskončí sa to tak, ako veľakrát predtým, že sa to stratí niekde v šuplíku,” nádejá sa šéf národniarov. Slotovej iniciatíve tentoraz zrejme uniknú poslanci združení okolo Bélu Bugára. Tí ešte vo štvrtok oznámili, že pre časovú zaneprázdnenosť sa zasadania Fóra nezúčastnia. Maďarsku menšinu žijúcu na Slovensku tak budú na Fóre zastupovať len poslanci SMK. Poslanci zastupujúci maďarskú menšinu na Slovensku však neboli jedinými, koho si predstavitelia národniarov zobrali na paškál. Ich nádeje na tvrdý postup voči maďarskej strane totiž nenaplnil ani predseda vlády Robert Fico počas štvrtkového stretnutia s maďarským premiérom Gordonom Bajnaiom. Slovensko má mať podľa prvej podpredsedníčky SNS síce záujem na dobrých partnerských vzťahoch s našim južným susedom, nie však za každú cenu a len vďaka slovenským ústupkom. "Pri výsledkoch stretnutia som bola trochu rozpačitá. Naozaj to vyzerá tak, akoby sa otvorili sporné otázky, akoby tie dvere bolo otvorené, každý ostal viac či menej na svojej strane miestnosti, ale Slovensko v tomto stretnutí ťahalo za kratší koniec,” odkázala Anna Belousovová premiérovi Ficovi. Zaspať jej nedá hlavne to, že obaja premiéri sa dohodli na posúdení spomínaného jazykového zákona vysokým komisárom OBSE Kurtom Volleabekom. Ten by mal totiž definitívne vyriecť ortieľ nad niektorými paragrafmi, ktoré si oba tábory vykladajú po svojom. "Nechali sme sa vtiahnuť do maďarskej hry,” dvíha varovný prst prvá dáma slovenských národniarov. Národniarov však zo stoličiek dvíha aj ďalší z bodov dohody, ktorú obaja predsedovia vlád vo štvrtok podpísali. Prisľúbili totiž bojovať proti prejavom extrémizmu a xenofóbii na oboch brehoch Dunaja. Zástupcovia SNS však tvrdia, že takto formulovaný plán je na Slovensku neopodstatnený. "Aký extrémizmus, okrem vyrobenej Slovenskej pospolitosti, je na Slovensku? Prednedávnom som povedala, že Pospolitosť bola vyrobená, aby Maďari získali argument, že aj na Slovensku je extrémizmus,” vyhlásila Anna Belousovová. Zdroj: Aktualne.skVideo k článku: tuAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ