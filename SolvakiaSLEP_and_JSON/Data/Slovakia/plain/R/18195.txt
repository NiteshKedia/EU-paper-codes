19. november 2013   Meniny má: AlžbetaSlovenská národná strana > Aktuality > Príhovor Jána Slotu k výročiu vzniku samostatnej Slovenskej republikyPríhovor Jána Slotu k výročiu vzniku samostatnej Slovenskej republiky28.12.2010 | Počet prečítaní: 945Bratislava, 28. decembra 2010 – SNS bola prvá strana, ktorá prišla v roku 1990 s jednoznačným programovým cieľom vyhlásiť samostatný nezávislý a zvrchovaný štát – Slovenskú republiku. Poslanci SNS aj v tom čase iniciovali alebo podporili všetky štátotvorné dokumenty a iniciatívy, ktoré viedli k vzniku Slovenskej republiky ako subjektu medzinárodného práva, preto asi nebolo šťastnejšej politickej strany, ktorej sa naplnilo zásadné posolstvo, keď 1. januára 1993 vznikla Slovenská republika – samostatný, suverénny štát.Pre Slovenskú národnú stranu je vznik Slovenskej republiky naplnením jedného z najväčších cieľov. Tým druhým je posilňovanie národnej hrdosti, čo je proces dlhodobý, ale veľmi aktuálny najmä v súčasnosti, aj v kontexte nášho členstva v EÚ. SNS už vo februári 1991 vypracovala vlastný návrh Ústavy SR ako samostatného štátu, reflektujúc štátotvornosť slovenského národa.  Je smutné, ako sa v slovenskej spoločnosti niektoré neprispôsobivé elementy snažia dehonestovať národný prvok a ako v tomto kontexte silnejú útoky proti SNS a proti všetkému národnému. Musíme sa usilovať o to, aby sa prehlboval proces identifikácie občanov s týmto štátom, a to aj u národnostných menšín žijúcich na Slovensku.SNS po 18 rokoch od vzniku Slovenskej republiky napĺňa obrovská radosť z naplnených túžob národa, ktorý bol dlhé stáročia gniavený cudzou čižmou.V predvečer výročia vzniku samostatnej SR v novodobých dejinách sa chcem prihovoriť všetkým Slovenkám a Slovákom a povedať im, že je naša slovenská vlasť v ohrození – vo svojej suverenite a štátnosti.Súčasná vládna koalícia je pre našu krajinu katastrofou. Aktivity pani Radičovej, ktorá bola pred rokom 1993 iniciátorkou petície za udržanie bývalej federatívnej republiky a bola zásadne proti samostatnosti Slovenskej republiky – a teraz nepochopiteľne stojí na čele slovenskej vlády, bola i členkou Sorosovej nadácie, kde jej dcéra pôsobí doteraz, sú pre Slovensko nebezpečné. Absencia schopnosti riadiť krajinu u premiérky nevedie Slovensko k pozitívnym zajtrajškom, ale som presvedčený, že nás spolu s takými janičiarmi ako sú strany  Híd, OKS alebo SaS a možno i ďalšími vedie k likvidácii slovenskej štátnosti. Nečinne sa prizerajú spolupráci s maďarskými politickými subjektmi na území SR a s politickou reprezentáciou Maďarskej republiky, kde sa vytvárajú zákonné predpoklady, aby de jure vznikla politická autonómia južného Slovenska.Bohužiaľ, musím s veľkým smútkom konštatovať, že politická autonómia de facto už existuje. Kultúrna existovala už dávno, možno aj od socializmu, ekonomická a hospodárska autonómia sa upevnila počas uplynulých dvoch Dzurindových vlád a v súčasnosti sa upevňuje naďalej pod kuratelou toho istého nominanta maďarského politického subjektu pána Bugára. Ak by slovenský parlament schválil aj zákon o znížení kvóra používania jazykov národnostných menšín z 20 na 10 percent, išlo by o absolútnu likvidáciu všetkého slovenského na našom južnom území, kde sa potom po slovensky už nedohovoríme.Nedá mi nezmieniť sa aj o už prijatých alebo pripravovaných zákonoch maďarským parlamentom, napríklad o zákone o dvojitom občianstve, ktorý umožní voliť v Maďarsku všetkým Maďarom, ktorí žijú v štátoch susediacich s Maďarskou republikou. Dostávame sa do fázy, keď už na južnom Slovensku nikto nebude rozoznávať, či je na Slovensku alebo už v Maďarsku. Ak bude môcť občan voliť Maďarov v Budapešti, aj „slovenských“ poslancov maďarskej národnosti v slovenskom parlamente, dostávame sa do situácie v Sudetoch 30-tych rokov minulého storočia. A vieme veľmi dobre, ako ten počin v Sudetoch napokon skončil.Ak nezastavíme proces, ktorý nám predvádza súčasná vláda vďaka maďarskej strane Híd v súčinnosti s tou budapeštianskou, môžeme skončiť podobne.Odkaz v predvečer Nového roku a výročia vzniku samostatnej SR je pre nás zásadný – aby sme sa zobudili z tohto smrtonosného spánku, z toho, aby sme si vedeli vyhodnotiť neblahý vplyv médií, ktoré sú vo veľkej väčšine zamerané protinárodne, na vymývanie mozgov občanov, keď bagatelizujú maďarský tlak na Slovensko. Ak nerozpoznáme novodobých nepriateľov a nebudeme sa zjednocovať a brániť, pôjde o samovražedný akt Slovákov v slovenskej štátnosti, pretože ako najslabší článok spomedzi krajín, ktoré s Maďarskom susedia, si nás Maďari a pán Orbán vybrali ako prvé sústo, ktoré bude zjedené a zlikvidované.Toto my, Slováci, nesmieme dovoliť!Chcem zdôrazniť, že SNS ako jediný politický subjekt vo Federálnom zhromaždení i bývalej Slovenskej národnej rade mala svoj strategický program a cieľ – samostatnosť Slovenskej republiky. To, že v roku 1993 vznikla, je obrovský úspech. V novom demokratickom svete, odkedy existuje slovenská štátnosť, ekonomika SR zaznamenáva najvyšší rast, hoci máme na riešenie veľa ekonomických problémov.Z tohto hľadiska vidím možné napredovanie SR a Slovákov k podstatne lepšej budúcnosti, než aká tu bola doteraz, ale predpokladom je zvolenie si takej vlády, ktorá bude pracovať na základoch, na ktorých stojí aj SNS od samého počiatku – národnom, kresťanskom a sociálnom. Toto je môj najzásadnejší odkaz k výročiu vzniku suverénnej Slovenskej republiky.Želám Vám šťastný nový rok.Ján Slota, predseda SNSAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ