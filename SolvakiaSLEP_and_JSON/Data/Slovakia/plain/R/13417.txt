Reakcia na výroky poslanca EP za Jobbik Csanáda Szegediho22. Marec. 2010 o 19:06 | Kategória: Reakcie , Zahraničné udalosti | Komentáre sú deaktivovanéMaďarská strana Jobbik sa prezentuje aj tým, že im záleží na Maďaroch žijúcich mimo hraníc Maďarska. Na tom by nebolo vôbec nič zlé, ba priam naopak, je chvályhodné keď niekomu záleží na svojich krajanoch a nie sú mu jeho súkmeňovci  žijúci v zahraničí ľahostajní. Pozrime sa ale na záujem tejto strany o svojich krajanov zblízka.Poslanec Európskeho parlamentu za stranu Jobbik Csanád Segedi hovorí o Maďaroch žijúcich na Slovensku, ktoré nazýva Horná zem (Feldvidék),  ako o najviac utláčanom národe v celej Európe. Tieto účelové tvrdenia buď usvedčujú  tohto človeka z úplnej neznalosti európskych menšinových pomerov a problémov, alebo z neskutočného klamstva. Keď si porovnáme menšinové práva Maďarov žijúcich na Slovensku a Slovákov žijúcich v Maďarsku, zistíme že sú neporovnateľné. To, že Czanád nazýva Slovensko archaickým názvom z dôb Uhorska, kedy sa územie dnešného Slovenska nazývalo Horná zem (Horné Uhry), naznačuje, že sa tento poslanec nevie zmieriť s rozpadom Uhorska. Rozpad Uhorska a Trianonská mierová zmluva je pre niektorých Maďarov veľká a trvalá trauma. Tu, však treba poznamenať, že za rozpad Uhorska nemôže len Trianonská mierová zmluva, ako sa nám niektorí Maďari snažia nahovoriť. Ale za rozpad Uhorska môže práve veľkomaďarská šovinistická politika pomaďarčovania v Uhorsku žijúcich národov, ktorá viedla k tomu, že sa nemaďarské národy Uhorska dožadovali svojich samostatných štátov, alebo pričlenenie k inému štátnemu útvaru.  Preto nič iné, ako jedine Maďarská šovinistická politika vedená voči všetkým nemaďarským národom Uhorska zapríčinila, že sa mnohonárodnostné Uhorsko rozpadlo. Maďari v Uhorsku tvorili menšinu, no aj napriek tomu si na uhorských dejinách budujú vlastnú štátnosť. Je aj naša chyba, že im to umožňujeme. Pretože dejiny Uhorska sú aj dejinami Slovákov, nie len Maďarov. Dnes je nesporné, že Uhorsko vzniklo na základoch slovenských štátnych tradícií niekdajšej takzvanej Veľkomoravskej ríše a bolo vytvorené, ako mnohonárodnostný štát. Postavenie Slovákov a Maďarov bolo rovnocenné. Úradný jazyk bola preto latinčina a nie maďarčina. V Uhorsku žili spolu Slováci, Slovinci, Srbi, Chorváti, Rusíni, Nemci, Rumuni, Židia, Cigáni, Maďari a iné menšie národnosti.Szegedi hovorí aj o tom, aby sa Slováci, ktorí majú problém dohovoriť sa na juhu Slovenska  v materinskom a navyše aj štátnom úradnom jazyku učili po Maďarsky. Prečo, ale zároveň nehovorí  o tom, ak mu ide o spravodlivý princíp, aby sa Maďari učili po slovensky?Segedi tvrdí, že o Slovensku nemožno hovoriť, ako o národnom štáte. Zároveň však určite vníma mnohonárodnostné Uhorsko, ako štát Maďarov. Podľa jeho tvrdení žije na Slovensku 700 tisíc Maďarov. Kde k tomuto číslu dospel nevedno. Zainteresovaní vedia, že toto číslo by dosiahol iba vtedy, ak by k Maďarom pripočítal všetkých Cigánov, ktorá sa zväčša najmä na juhu Slovenska hlásia k maďarskej národnosti. Zároveň ešte dokáže tvrdiť, že Maďarsko sa nikdy do slovenskej územnej integrity nestaralo. Ľudia znalí dejín však vedia, že počas 90 ročnej histórie Maďarska sa opakovane dožadovali revízie hraníc a dokonca územie Slovenska niekoľko krát vojensky napadli. Szegedi tvrdí, že chcú zabezpečiť Maďarom žijúcim na Slovensku plné štátne občianstvo s volebným právom. Maďari na Slovensku by si teda mohli voliť svojich zástupcov aj do Maďarského parlamentu. Szegedi tvrdí, že podľa neho si musia Slováci uvedomiť, že základné práva Maďarov v Karpatskej kotline treba akceptovať.Zo skúsenosti vieme, že Slováci v Maďarsku nemajú prakticky žiadne menšinové práva. Ak by sme na Slovensku uplatnili maďarský menšinový model, potom by mohol poslanec Szegedi hovoriť o upieraní práv jeho krajanom. Prečo naši politici a štátni predstavitelia o našich krajanov vôbec nejavia záujem a nerokujú z maďarskou stranou o vyriešení tohto problému. Slovenská strana nerobí pre maďarských Slovákov prakticky nič. Je načase aby sa to zmenilo. Pretože iba spolupráca a reciprocita medzi našimi národmi môže vyriešiť tento dlhoročný problém, ktorý prináša iba svár a parazitovanie niektorých politických strán. Na Slovensku to je napríklad SNS a SMK, ktoré dlhoročne z neriešenia tohto problému žijú a parazitujú na ňom.Čo by tak pán Szegedi povedal na nasledujúci text?„Slováci žijúci na dolnej zemi sú najviac utláčaným národom v celej Európe a neustále im odopierajú ich základné národnostné práva. Zahraničným Slovákom chceme zabezpečiť plné štátne občianstvo spolu s volebným právom. Slováci z Maďarska by si teda mohli voliť svojich zástupcov aj do nášho parlamentu. Ľudia z dolnej zeme musia mať rovnaké práva ako obyvatelia našej krajiny. Samozrejme, že lepšiaby bola vzájomná spolupráca, ale Maďari si musia uvedomiť, že základné práva Slovákov v Karpatskej kotline treba akceptovať. Práve tieto práva musia byť základom našej budúcej spolupráce. Musíte brať do úvahy používanie slovenského jazyka, podobne ako aj právo na autonómiu.Chceme dosiahnuť to, aby mohli slobodne žiť a hovoriť po slovensky. Je to presne rovnaké, ako v pohraničných oblastiach medzi Rakúskom a Talianskom. Slovensko sa nikdy nestaralo do územnej integrity a suverenity Maďarska. Nedokážeme však akceptovať fakt, že takmer polmiliónovej menšine Slovákov žijúcich na dolnej zemi sú odopierané ich národnostné práva. Chceme pre nich jednoducho ľudský život a to, aby sa mohli učiť a rozprávať ich materinským jazykom – slovenčinou. Myslím si, že najrozumnejším kompromisom by bolo, keby maďarská vláda uznala slovenčinu ako druhý štátny jazyk. Toto by bolo veľmi vhodné gesto zo strany Maďarska. O Maďarsku totiž nemôžeme hovoriť ako o národnom štáte. Maďari totiž nikdy neboli štátotvorným národom a ani v súčasnosti nie sú.Toto sú veci, ktoré fungujú na globálnej úrovni. Táto situácia nie je namierená proti Maďarom, určite ani Maďari nie sú zlí ľudia. Musia si však uvedomiť, že táto problematika sa musí riešiť. Maďari by si mali uvedomiť, že práve slovenská menšina platí dosť vysoké percento celkových daní a podieľa sa svojimi silami aj na rozvoji maďarskej ekonomiky. Maďari môžu slovenskému obyvateľstvu len ďakovať.Je práve najvyšší čas, aby sa Maďari naučili po slovensky.  Vôbec by im to neuškodilo. Žijeme predsa v Európe. Maďarsko si totiž pripojilo územia, kde žila čistá slovenská menšina. A spolu s nimi si na plecia zobrali aj zodpovednosť toho, že budú situáciu zvládať. Keď nevedia zaobchádzať so slovenskou  menšinou a byť za ňu zodpovední, musia sa týchto oblastí zriecť.Budeme na tom trvať až dovtedy, kým nezaručia slovenskej menšine ich plné práva. V Európskej únii nemá miesto krajina, ktorá nerešpektuje tieto práva. Nie je to chyba bežných občanov, ale tých, ktorí neznášajú slovenskú menšinu.Samozrejme, my si myslíme, že je to reálne. Po voľbách by zákonodarcovia určite našli tú správnu cestu, ako presadiť naše návrhy a požiadavky.“V predošlom úryvku som použil text Szegediho názorov, trochu som ho upravil a prispôsobil tomu, aby som mohol vymeniť Maďarov za Slovákov. Priznávam, že text je v ničom mierne nadnesený, ale je realite omnoho bližšie, ako Szegediho výroky.Tu si musí Maďarská strana uvedomiť, že len pod podmienkou, že budú Maďari akceptovať práva Slovákov žijúcich v Maďarsku, majú právo dožadovať sa práv pre Maďarov žijúcich na Slovensku. Spravodlivé riešenie problému vidím jedine vo vzájomnom princípe reciprocity. To čo zabezpečia Maďari pre Slovákov v Maďarsku, zabezpečia Slováci pre Maďarov na Slovensku. Alebo to takto nie je pre Maďarov spravodlivé?Kovlad