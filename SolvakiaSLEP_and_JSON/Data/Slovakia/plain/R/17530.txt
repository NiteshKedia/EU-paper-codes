19. november 2013   Meniny má: AlžbetaSlovenská národná strana > Aktuality > Ján Slota: Maďari permanentne chystajú podvratné akcie proti slovenskej štátnostiJán Slota: Maďari permanentne chystajú podvratné akcie proti slovenskej štátnosti21.10.2010 | Počet prečítaní: 384Bratislava, 21. októbra 2010 – Maďari “stále a permanentne” chystajú podvratné akcie proti slovenskej štátnosti. “Nie je ticho ani po búrke, ani pred búrkou,” komentoval dnes predseda SNS Ján Slota rozhodnutie maďarského parlamentu vyhlásiť výročie trianonskej zmluvy za pamätný deň na tlačovej besede s podpredsedom SNS Rafaelom Rafajom.“V týchto intenciách navštívil Slovensko aj pán George Soros,” pripomenul Slota návštevu amerického finančníka maďarsko-židovského pôvodu. Dodal, že podľa jeho informácií tu Soros rokoval s podpredsedom vlády pre ľudské práva Rudolfom Chmelom (Most-Híd) o znížení prahu pre používanie menšinového jazyka v úradnom styku zo súčasných 20 na 10 percent. Podpredseda SNS Rafael Rafaj ho doplnil, že takýto krok by viedol k “pomaďarčeniu” troch okresných miest a ďalších obcí s celkovo 130.000 obyvateľmi.Rafael Rafaj pripomenul, že okrem zákona o štátnom jazyku a pripravovaného zákona o jazykoch menšín chce vládna koalícia meniť aj zákon o štátnych symboloch. Tieto zmeny podľa neho súvisia s účasťou menšinovej strany Most-Híd vo vláde. “Vždy, keď sa menšinové strany dostanú k moci, do pol roka sú schopné zlikvidovať výhonky národnoštátnych záujmov, ktoré sa pripravovali štyri roky,” vyhlásil Rafaj.Ján Slota pripomenul aj trestný čin, ktorý bol v posledných dňoch spáchaný v Revúcej. “V Revúcej bolo bandou 20 cigánskych výrastkov napadnuté 16-ročné dievča, leží v nemocnici,” povedal Slota, podľa ktorého by sa aj toto napadnutie malo považovať za rasovo motivovaný trestný čin.Ján Slota poznamenal, že médiá sa tejto kauze zďaleka nevenujú toľko, ako keď je podozrenie na rasovo motivovaný trestný čin voči Rómom. “Keď niekde mladí Cigáni napadnú starú pani, dobijú ju a policajti s nimi začnú robiť poriadky, pomaly sa zemeguľa začína točiť. Ale keď Cigáni dobijú nevinné dievča, nič sa nedeje,” vyhlásil Slota.Predseda SNS vyjadril sklamanie aj nad tým, že za predsedu Dozornej rady Fondu národného majetku nebol zvolený kandidát SNS Ľubomír Neslušan, ale kandidát Smeru-SD Branislav Bačík. “SNS je znechutená aj prístupom našich bývalých partnerov k hlasovaniu. A čudovali sme sa aj hlasovaniu súčasnej vládnej koalície, lebo dohoda bola viac-menej jasná,” povedal.Na otázku, ktorý kandidát na pozíciu generálneho prokurátora je pre SNS najprijateľnejší, J. Slota odpovedal, že poslanecký klub sa v tejto veci nedohodol ani na jednom mene. “Každý poslanec má voľnú ruku, ja možno ani hlasovať nebudem,” povedal. Na otázku, ako hodnotí zaradenie svojho mena do rebríčka miliardárov v jednom z českých časopisov, predseda SNS odpovedal: “Nejaký gauner zo Slovenska si niečo objedná u gaunera v Čechách a o ničom inom sa nehovorí”.Na záver tlačovej konferencie predviedol Rafael Rafaj názornú ukážku, ako vláda podľa neho pristupuje k národnoštátnym záujmom Slovenska. “Vláda sa správa ako recyklátor, ktorý zomelie národnoštátne záujmy Slovákov, zákon o štátnom jazyku, zákon o dvojakom občianstve, zákon o štátnych symboloch, verejnoprávne médiá, nezávislosť súdnictva…,” vyhlásil Rafaj a vložil papier s nápismi ako “národnoštátne záujmy”, “zákon o štátnom jazyku” a podobne do skartovacieho prístroja s nápisom “vláda SR” a skartoval ho.Zdroj: TASR, SNSAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ