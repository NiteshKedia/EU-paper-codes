19. november 2013   Meniny má: AlžbetaSlovenská národná strana > Aktuality > Rafael Rafaj: Doživotný trest nie je dostatočný. Diskutujme o treste smrtiRafael Rafaj: Doživotný trest nie je dostatočný. Diskutujme o treste smrti19.10.2009 | Počet prečítaní: 145Bratislava, 17. októbra 2009 – Doživotný trest odňatia slobody nie je dostatočne odstrašujúci a preto je potrebné v Európe obnoviť diskusiu o treste smrti. V relácii TV Joj De Facto to včera povedal predseda poslaneckého klubu SNS Rafael Rafaj.“Je otázne, či ochrana vraha a beštií stojí vyššie ako ochrana obetí,” vyhlásil Rafael Rafaj, ktorý si uvedomuje, že trest smrti zakazuje tak Rada Európy, ako aj dohovory o ľudských právach. SNS však podľa neho bude presadzovať diskusiu o ich zmene. Trest smrti by sa podľa neho mal uplatňovať len výnimočne a v jasných prípadoch zámerných brutálnych vrážd. S názorom, že trest smrti má vyšší odstrašujúci účinok, ako doživotné väzenie súhlasí aj podpredseda KDH D. Lipšic.D. Lipšic s Rafaelom Rafajom sa zhodli aj na názore, že Maďarsko v EÚ nepochodí ani so sťažnosťami na zákaz vstupu prezidenta MR László Sólyoma na slovenské územie. “Cesty maďarského prezidenta sú veľmi neštandardné,” poznamenal Rafael Rafaj s dodatkom, že Sólyom ako súkromná osoba navštevuje aj iné štáty, napríklad Rumunsko, či Srbsko, ktoré s tým tiež majú problém. “Do kúpeľov sem nechodí,” poznamenal na margo cieľa Sólyomových návštev R. Rafaj.Diametrálne odlišný názor majú obaja politici na situáciu v súdnictve a pokus opozície odvolať ministerku spravodlivosti Vieru Petríkovú (nominantka ĽS-HZDS). “Situácia v justícii by nemala podliehať politickému manažmentu a to ani zo strany opozície,” vyhlásil R. Rafaj na margo opozičnej aktivity, ktorá reagovala aj na petíciu Päť viet kritizujúcu pomery v súdnictve. Petíciu podpísalo 105 z 1300 slovenských sudcov, čo podľa R. Rafaja znamená, že išlo o menšinový názor.Zdroj: TASRAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ