19. november 2013   Meniny má: AlžbetaSlovenská národná strana > Aktuality > Valentín Švidroň na odhalení dvojkríža: Nech tento dvojkríž Slovákov zjednocujeValentín Švidroň na odhalení dvojkríža: Nech tento dvojkríž Slovákov zjednocuje05.10.2009 | Počet prečítaní: 468Ružiná, 4. októbra 2009 – Podpredseda SNS Valentín Švidroň, ústredná tajomníčka strany Viera Králičeková, poslanec NR SR za SNS Jozef Líška, ale aj ďalší predstavitelia SNS sa zúčastnili v Ružinej na slávnostnom odhalení monumentu dvojkríža i na otvorení futbalového ihriska.Valentín Švidroň pri príležitosti odhalenia dvojkríža predniesol slávnostný príhovor:Drahé Slovenky, Slováci,som poctený, že môžem byť spolu s vami prítomný na odhalení monumentu tohto dvojkríža vo vašej obci. Symbolika dvojkríža pramení v symbolike jednoduchého kríža. Kríž je prastarý symbol siahajúci hlboko do predkresťanských kultúr. Jeho význam je podobný významu štvorca, ktorý je symbolom zeme, no kým štvorec priestor uzatvára, kríž sa svojimi ramenami do priestoru rozbieha. Kríž teda symbolizoval priestor, prírodu, štyri živly, ale aj človeka. Na druhej strane bol aj symbolom života, pretože ľudia v ňom videli spojenie slnka a zeme alebo vody. Pre kresťanov sa kríž stal symbolom Ježišovho utrpenia, súčasne však aj vzkriesenia a nového života.Dvojkríž zdôrazňuje dvojznačnosť symboliky jednoduchého kríža: dolný kríž symbolizuje utrpenie a smrť, kým horný kríž symbolizuje vzkriesenie, nový život. Jedno priečne rameno vyjadruje svetskú a druhé cirkevnú moc – obe sa v rukách byzantských cisárov sústreďovali až do 6. storočia: cisári boli zároveň hlavou štátu i hlavou cirkvi.Aj tento dvojkríž, symbol našej identity, nás priamo spája s prvým slávnym útvarom našich predkov a symbolizuje naše národné utrpenie, ale aj kresťanské duchovné a slovenské a širšie slovanské kultúrne hodnoty.Myšlienka zachovania národnej identity a jednoty je zvlášť aktuálna v ostatných rokoch – a na to Slovenská národná strana neustále upozorňuje, keď stúpa tlak z Budapešti na Slovensko. Oficiálna politická reprezentácia Maďarska sa bez hanby mieša do našich vnútorných záležitostí, chce riadiť až zničiť túto krajinu a pošliapať všetko národné, všetko slovenské.Nepodvolíme sa tomu obrovskému tlaku, ktorý na nás vyťahujú naši susedia z Budapešti. Slovenský národ nemá nič proti maďarskému národu, ani slovenskí politici, srdcom slovenskí politici nemajú nič proti maďarskému národu. Ale našu identitu si vziať nikomu nedáme!Snahy maďarských politikov a maďarských extrémistov v Európskom parlamente, ktorí pripravujú protislovenskú kampaň s výdatnou pomocou niektorých poslancov slovenského parlamentu maďarskej národnosti, smerujúcu k autonómii južného Slovenska, k zrušeniu Trianonu, Benešových dekrétov, takéto snahy sú zbytočné, pretože títo šialenci narazia na hrubý múr – múr slovenskej národnej hrdosti.Páni bratia, drahé Slovenky, Slováci,buďme jednotní. Nedajme sa ovplyvniť maďarským tlakom, ktorý by Budapešť rada zmenila na útlak, nedajme sa ovplyvniť médiami, ktoré sú naladené proti nám a platené z Budapešti, zo západnej Európy, Ameriky. Ale my sa oklamať nedáme. Slovenský národ je múdry národ. Len musíme byť jednotní. Aj tento dvojkríž nech nás, Slovákov, naveky zjednocuje.AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ