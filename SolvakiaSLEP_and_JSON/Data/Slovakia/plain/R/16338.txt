18. november 2013   Meniny má: EugenSlovenská národná strana > Aktuality > J.SLOTA: V Komárne bude v deň výročia Trianonu Jobbik, ale aj vedenie SNSJ.SLOTA: V Komárne bude v deň výročia Trianonu Jobbik, ale aj vedenie SNS01.06.2010 | Počet prečítaní: 651Bratislava 1. júna (TASR) – V deň výročia podpisu Trianonskej zmluvy 4. júna budú v Komárne demonštrovať priaznivci maďarskej extrémistickej strany Jobbik, v meste však bude aj takmer celé vedenie Slovenskej národnej strany (SNS) inštalovať pamätník Trianonu. Na dnešnej tlačovej konferencii to konštatoval predseda SNS Ján Slota.Pamätník bude postavený na hraniciach s Maďarskou republikou. “Aby sme ukázali aj maďarskému národu, kde je trianonská hranica. Svojou prítomnosťou chceme ukázať, že Komárno je slovenské mesto,” vyhlásil Slota.Dodal, že SNS “na rozdiel od niektorých iných slovenských politických strán” s Jobbikom nijako nespolupracuje.Slota tvrdo kritizoval maďarský zákon o Dni národnej súdržnosti, ktorý je stanovený na deň výročia Trianonu. “Aj keď je tam veľa pekných slov, niektoré vety potvrdzujú, že im ide o Veľké Maďarsko, ktoré stotožňujú s bývalým Uhorskom,” vyhlásil. V preambule zákona sa podľa Slotu hovorí, že Trianonská zmluva je tzv. mierový diktát, ktorý rozkúskoval historické územie Maďarska a maďarský národ do viacerých štátov. Navyše niektoré formulácie podľa neho navodzujú dojem, že maďarské Národné zhromaždenie podporuje myšlienku referend o politických autonómiách v okolitých štátoch s maďarskou menšinou.Prvá podpredsedníčka SNS Anna Belousovová Slotu doplnila, že Maďari sa zákonom dokonca hlásia k “znovuzjednoteniu Európy, ktorá bola rozkúskovaná v dôsledku prvej a druhej svetovej vojny”. Podľa nej Maďarská republika podala písomný dôkaz o šovinistickom a revizionistickom charaktere svojej politiky.“Mali by sme vypovedať zmluvu o dobrých susedských vzťahoch, keďže Maďari ju negujú,” vyhlásil Slota. Dodal, že nie je možné, aby sa na území Slovenska pohybovala extrémistická organizácia, akou je Jobbik. Podľa predsedu SNS by sa na južnom Slovensku nemali pohybovať maďarskí spravodajskí dôstojníci.AKTUÁLNE KAMPANEDnes si nepripomíname žiadnu udalosťKALENDÁR PODUJATÍ