Slovenská národná strana > Blog > Viktor Bondarenko: O dvojitom občianstveViktor Bondarenko: O dvojitom občianstve16.11.2010 | Počet prečítaní: 818Ak je človek súčasťou akéhokoľvek spoločenstva, vyplývajú mu z toho nielen práva, ale aj povinnosti. V zásadných spoločenstvách je nemysliteľné, aby bol niekto súčasne príslušníkom dvoch podobných spoločenstiev. Toto platí v plnej miere napríklad aj pri vierovyznaní, alebo v politických stranách. Nikoho by nenapadla takáto absurdnosť, byť súčasne katolíkom aj moslimom, alebo byť členom komunistickej a kresťanskej strany.Toto v plnej miere musí platiť aj pri štátnom občianstve. Lebo ak je niekto príslušníkom nejakého spoločenstva, vyplývajú pre neho okrem dodržiavania istých zásad, uplatňovania svojich práv aj plnenie istých povinností. Ak by bola napríklad branná povinnosť, občan s dvojitým občianstvom, kde by ju plnil, kde by narukoval?Súčasný benevolentný prístup k občianstvu je výplodom pseudodemokratického liberalizmu politických obmedzencov, ktorí vo svojej svätej naivnosti nerozmýšľajú o následkoch. Áno, vraví sa, že múdrejší ustúpi. No potom hlúpejší (drzejší, bezohľadnejší) má osoh. Teda ako sa vraví – „Pre dobrotu, na žobrotu“.V predvojnovom Československu nielenže bolo nemysliteľné dvojité občianstvo – napríklad ak sa občianka ČSR vydala za cudzinca, automaticky stratila svoje československé občianstvo. Môj otec, kubánsky kozák, po prehratej občianskej vojne spolu s časťou Kubánskej divízie opustil Rusko a postupne cez Grécko a Juhosláviu prišiel do Československa. Tu vyštudoval na pražskom ČVUT. Keď sa potom tu oženil s mojou matkou – občiankou ČSR, tak táto svoje občianstvo automaticky stratila. A dokonca ja, ktorý sa z toho manželstva tu narodil, som nemal občianstvo až dovtedy, kým bolo československé občianstvo udelené otcovi, a teda následne celej jeho rodine. Môj brat, ktorý sa narodil potom, bol už občanom ČSR od narodenia.Je pravdou, že napríklad poznáme dvojité občianstvo kanadské a slovenské. Prakticky z toho plynulo pre držiteľa to, že nepotreboval napríklad vízum, alebo má nárok na určité zľavy, ak by mal po sedemdesiatke. A len tak mimochodom, Kanada susedí len s USA a voči iným krajinám si neuplatňuje žiadne nároky.Občania Európskej únie sa môžu slobodne pohybovať, pracovať, žiť, študovať v hociktorej krajine únie, bez ohľadu na štátnu príslušnosť. Dôkazom toho sú aj Slováci, ktorí si postavili domy v maďarskom, či rakúskom pohraničí. Teda dvojité občianstvo až na zanedbateľné (pre neho) občianske výhody sú nepodstatné. Napríklad, že občan SR po sedemdesiatke môže po Bratislave cestovať bezplatne. Teda možno sa oprávnene pýtať, načo potrebujú slovenskí Maďari aj maďarské občianstvo.Čo teda sledujú a chcú maďarskí šovinisticko-iredentickí politici na čele s Orbánom, Solyómom a Csákym a podobnými? Nič iného ako takto de facto vytvoriť Veľké Maďarsko. Takúto perfídnosť nezaviedol ani Hitler v otázke sudetských a ostatných zahraničných Nemcov. Lebo títo občania maďarskej národnosti žijúci na území iného štátu, ktorého sú aj občanmi, by boli zároveň aj maďarskí občania a tak by sa mali plne podieľať aj na politickom živote Maďarskej republiky – napríklad ako voliči, a to bez ohľadu, kde majú  trvalé bydlisko (!). Teda maďarská vláda by si aj na Slovensku ustanovovala volebné obvody. Tak by sa Csáky mohol stať poslancom maďarského parlamentu a súčasne parlamentu slovenského. Pýtam sa, záujmy ktorého štátu by obhajoval? Maďarská vláda už teraz často ignoruje suverenitu Slovenska a na základe šovinistickej výchovy (aj v školách) mnohí Maďari celkovo historicky spochybňujú Slovensko a slovenský národ.O tom je nekonečne veľa dôkazov.Veď keby Solyóm (ktorý si myslí, že je malý následník veľkého turula, lebo šoľom je po slovensky sokol), mal štipku elementárnej slušnosti, tak by sa netrepal na Slovensko po tom, keď sa mu odkázalo, že jeho návšteva je neželateľná. A takejto arogancie je u niektorých Maďarov neúrekom. Veď aj jazykový zákon bol v skutočnosti na ochranu Slovákov na južnom pohraničí pred pomaďarčovaním, aby sa nemuseli učiť po maďarsky ako im to odporúčajú títo šovinisti. Mimochodom, šovinistická politika SMK dosiahla to, že mládež na južnom Slovensku dnes neovláda úradný jazyk a podobne je to aj geografickými názvami. Áno, Uhorsko po rakúsko-uhorskom vyrovnaní sa stalo de facto maďarskou kolóniou, kde dochádzalo k národnostnej genocíde, ktorá dodnes nemá vo svete obdobu.V maďarčine je taktiež pre Uhorsko pojem Hungária. Ale používajú iba pojem Magyarország. Možno oprávnene povedať, že celé územie Uhorska považovali a dodnes považujú za svoju kolóniu. Drastické pomaďarčovanie malo za následok nárast maďarského obyvateľstva na úkor ostatných národov Uhorska, to dokazujú štatistiky. Veď sa aj ironicky hovorilo „Tiszta magyar, csupa tót“ (Samý Maďar, čistý Slovák).Nech povedia títo demokrati, kam sa podala štyristotisícová slovenská menšina a kam sa podeli aj ostatné početné menšiny v Maďarsku. Slováci, ktorí sa vysťahovali do Srbska  či Rumunska  sú tam dodnes takpovediac v pôvodných počtoch, lebo tam sa nekonala a nekoná národnostná genocída na rozdiel od Maďarska. Oháňajú sa Benešovými dekrétmi a zabúdajú, že aj oni z Maďarska vyhnali 400 000 maďarských občanov nemeckej národnosti. Dnes v Maďarsku prakticky (okrem Rómov) menšiny nemajú. Majú ale ombudsmana pre menšiny, to by práve tak mohli by mať aj ministra pre námorníctvo, veď minulosti mali už aj admirála.Je naozaj načase zaujať voči veľkomaďarskej rozpínavosti rázne stanoviská a primerané protiopatrenia, vrátane zamedzenia dvojitého občianstva, lebo tak ako človek nemôže byť príslušníkom dvoch cirkví, nemôže byť súčasne ženatý aj slobodný, tak nemôže prakticky byť občanom dvoch susedných štátov, členov Európskej únie. Súčasná vláda a parlament Slovenskej republiky nedoceňuje nebezpečenstvo zo zavádzania dvojitého občianstva, lebo na Slovensku bude voči držiteľom maďarských pasov uplatňovať svoje práva vrátane ochrany Budapešť.A slovenská vláda by konečne mala v zahraničí začať obhajovať záujmy Slovenska a dokazovať skutočnú pravdu o slovensko-maďarských vzťahoch. Minimálne tak intenzívne ako to robia Maďari, a to od roku 1920, ktorí neustále a pritom ale klamlivo a zavádzajúco informujú vo svoj prospech a neustále spochybňujú Slovensko.AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ