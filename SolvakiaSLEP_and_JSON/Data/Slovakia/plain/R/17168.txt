19. november 2013   Meniny má: AlžbetaSlovenská národná strana > Aktuality > Ján Slota k dnešnému stretnutiu premiérov SR a MRJán Slota k dnešnému stretnutiu premiérov SR a MR11.09.2009 | Počet prečítaní: 113Bratislava, 10. septembra 2009 – SNS už unavuje stále tá istá pesnička zo strany Maďarskej republiky, ktorá sa nás snaží vtiahnuť do konfrontácie napriek tomu, že na Slovensku sú práva národnostných menšín nadštandardné a v MR prebehla menšinová genocída. Stretnutie premiérov SR a MR nevyriešilo zásadné problémy, ktorých zdroj je podľa SNS na maďarskej strane. SNS v tejto súvislosti opäť zdôrazňuje, že ak nevznikne dohoda na reciprocite a nevysvetlí sa genocída Slovákov v Maďarsku, vzťahy sa nemôžu posunúť ďalej. SNS nechcela do slovensko-maďarských vzťahov zasiahnuť pred týmto stretnutím, aj preto sme sa zdržiavali mediálnych výstupov – napriek tomu, že z vyjadrení maďarského premiéra permanentne zaznievali opakované lži ohľadom slovenského jazykového zákona, či už vo vzťahu k pacientom v nemocniciach alebo bežnej komunikácie ľudí. Sú to zvrátenosti, o ktorých jazykový zákon vôbec nehovorí. SNS upozorňuje už niekoľko rokov, že týmto maďarské oficiálne politické kruhy len potvrdzujú, o čo im vlastne ide: nie o jazykový zákon, ani o dobré susedské vzťahy, o priateľské vzťahy v rámci EÚ, ale ide im jednoznačne o zrušenie Trianonu. To je ich základná idea a je jedno, či to boli monarchisti, socialisti, komunisti, alebo súčasní „najväčší demokrati“, všetci idú v jednotnej línii Veľkého Uhorska. Maďarsko je jednoznačne destabilizujúci prvok a rozbuška konfliktu v strednej Európe. Maďarská iredenta s ideou Veľkého Maďarska je pokrvným bratom kosovského problému s ideou Veľkého Albánska. Spochybňovanie povojnových hraníc je neprijateľnou iniciatívou v modernej Európe a môže byť skutočne začiatkom vojny. Slovenská diplomacia na čele s ministrom zahraničných vecí je pri riešení vzťahov s Maďarskom podľa názoru SNS veľmi slabá, neefektívna a v defenzíve. SNS bude tlačiť na slovenskú diplomaciu, aby prekazila teroristickú politiku južného suseda. Bohužiaľ, týmto kruhom napomáha aj ich piata kolóna na Slovensku – SMK a Most-Híd. SNS bude s očakávaním sledovať, či sa zajtra poslanci NR SR za SMK a Most-Híd zúčastnia na vlastizradnom stretnutí Fóra poslancov Karpatskej kotliny v Budapešti a k tomu SNS zvolá zajtra tlačovú besedu, na ktorej bude prezentovať svoje stanovisko. SNS prinesie aj stanovisko k bezprecedentnému kroku v slovenskom parlamente, keď predseda parlamentu dnes na základe podnetu poslanca Bugára, predsedu mimoparlamentnej strany, prikázal zrušiť priestor na petičnú akciu SNS na podporu jazykového zákona. Ide o hrubý podraz poslancom NR SR i občanom Slovenskej republiky, voči ktorému sa jednoznačne ohradzujem! Ján Slota, predseda SNS  AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ