Okresné organizácie18. november 2013   Meniny má: EugenSlovenská národná strana > Aktuality > Prejav prvej podpredsedníčky SNS Anny Belousovovej na konferencii k 20. výročiu znovuobnovenia činnosti SNS v Komárne + fotografiePrejav prvej podpredsedníčky SNS Anny Belousovovej na konferencii k 20. výročiu znovuobnovenia činnosti SNS v Komárne + fotografie11.03.2010 | Počet prečítaní: 165Vážené dámy, vážení páni, priatelia.Dôvody pre ktoré sme zvolali túto konferenciu sú v podstate dva. Prvým je, aby sme si pripomenuli znovuobnovenie činnosti Slovenskej národnej strany dňa 7. marca 1990, druhým , aby sme Vás informovali o filozofii budúceho volebného programu SNS. Zatiaľ len o filozofii, pretože očakávame, že na základe vlastných poznatkov z regiónov prinesiete konkrétne nároky na jeho vecné stvárnenie.Keď hovoríme o znovu obnovení činnosti, stojí za to pripomenúť si, že SNS je najstaršou politickou stranou na slovenskej politickej scéne s termínom vzniku 6. júna 1871. Jej politický a štátoprávny program vyšiel zo základných dokumentov štúrovskej generácie, konkrétne zo „žiadostí slovenského národa“ (1848) a predovšetkým z Memoranda národa slovenského (1861). Práve „Memorandum“ sa stalo základným štátotvorným programovým dokumentom vzniknutej SNS.Aj keď ďalší politický vývoj nebol priamočiary, SNS sa vždy zasadzovala za zachovanie a rozvíjanie národnej svojbytnosti Slovákov až po získanie územnej, jazykovej, správnej a národnej zvrchovanosti.V duchu tejto línie už v máji a októbri 1918 stála na pozícii vzniku spoločného štátu Čechov a Slovákov a v októbri 1938 v Žiline sa podieľala na dohode občianskych strán o autonómii Slovenska. V rokoch 1945 – 1989 nebolo povolené obnoviť činnosť SNS.Po svojej obnove a zaregistrovaní 7. marca 1990 SNS kontinuálne naviazala na svoju historickú úlohu – naplnenia práva na národné a štátno-politické sebaurčenie Slovákov. Už v júni roku 1990 SNS požadovala na pôde SNR Vyhlásenie zvrchovanosti Slovenskej republiky a 7. marca 1991 sme ako prvá politická strana predložili návrh novej Ústavy Slovenskej republiky ako zvrchovaného demokratického štátu. Aj na základe našich snáh 17. júla 1992 prijala SNR Deklaráciu o zvrchovanosti Slovenskej republiky a 1. septembra 1992 SNR prijala prvú demokratickú Ústavu SR ako suverénneho štátu. Výsledkom bolo, že 1. januára 1993 sa naplnil sen mnohých generácii Slovákov a vznikla suverénna a samostatná Slovenská republika.Dovoľte mi v tejto súvislosti niekoľko poznámok. Možno sami Slováci sa dopúšťame jednej nepresnosti keď tvrdíme, že od organizovaného vystúpenia Slovákov za vlastnú štátnosť v rokoch 1848 – 1949 po vznik samostatnej a suverénnej slovenskej republiky uplynulo približne 150 rokov. Je to pravda. Ale na to, aby vzniklo organizované národné vystúpenie, musí tu byť predtým povedomie ľudí, ktoré musí vyústiť do vedomia, z čoho plynie ochota organizovať sa a bojovať za myšlienku národnej suverenity. Z tohto pohľadu zápas za právo vlastného sebaurčenia národa siaha minimálne ku Kollárovi, teda až do 18. storočia. Čiže podvedome a následne vedome a organizovane za vlastnú štátnosť sme bojovali minimálne 300 rokov. A tento zápas politicky nadobúdal na sile v súvislosti s tým ako narastal tlak na maďarizáciu nemaďarských národov v žalári národov v Uhorsku.Prečo to hovorím? Možno ste čítali vyjadrenia europoslanca Maďarskej republiky za stranu Jobbik pre Hospodárske noviny Csanáda Szegediho. Uvádza, že chce plné štátne občianstvo spolu s volebným právom pre štátnych občanov SR maďarskej národnosti do maďarského parlamentu, uznanie maďarčiny ako druhého štátneho jazyka v SR, odstránenie Benešových dekrétov a vylúčenie Slovenskej republiky z EÚ. Celé to vlastne zdôvodňuje tým, že „Slováci totiž nikdy neboli štátotvorným národom a ani v súčasnosti nie sú“.Čo to v skutočnosti znamená? Nič menej len to, že pre neho osobne, pre jeho stranu Jobbik, niektorých ďalších politikov Maďarska, ale aj maďarských politikov na Slovensku a pre časť maďarského národa v podstate 300 ročný štátotvorný zápas Slovákov je len akási rebélia „Butatóthov, ktorá náhodou vyšla.“Neprekvapuje ma to. Pretože od Trianonu (8. 6. 1920), a minulá, ale hlavne súčasná ekonomická a sociálna situácia v Maďarsku dokumentuje, že Maďari potrebujú ovládať iné národy, ktoré by na nich pracovali. Zrozumiteľne to dokumentuje sám europoslanec Csanád Szegedi, keď hovorí že „práve maďarská menšina platí dosť vysoké percento celkových daní a podieľa sa svojimi silami aj na rozvoji slovenskej ekonomiky.“ Šidlo je z vreca von – nie maďarskej ekonomiky. Týmito svojimi výrokmi vlastne súhrnne zhrnul, o čo maďarským politikom ide. Potvrdil to sám predseda Orbán (FIDESZ), keď žiada maďarských podnikateľov, aby zo Slovenska sa vrátili späť do Maďarska.Čiže my Slováci si musíme jasne uvedomiť, že po storočnom zápase za vlastnú štátnosť, túto sme síce 1. januára 1993 získali, tým sa však náš zápas nekončí a nesmieme upadnúť do sebauspokojenia. Vlastnú štátnosť musíme trvale politicky, ekonomicky, sociálne, kultúrno-školsky, administratívne i medzinárodne upevňovať a rozvíjať. A vo všetkých týchto oblastiach ju aj brániť voči neutíchajúcim útokov Maďarov, ktorí nevedia a ani sa nechcú vyrovnať s traumou z Trianonu, ktorú si sami spôsobili.Chcem pripomenúť, že SNS po celú jej novodobú históriu, verná svojej histórii, národným, sociálnym a kresťanským prínosom vždy dôsledne obhajovala národné záujmy slovenského národa. Dôsledne bránila akýmkoľvek pokusom o narušenie politickej, územnej a administratívnej suverenity Slovenskej republiky. Viedli sme rovnako zápas za zvýšenie kultúrnej a vzdelanostnej úrovne Slovákov a všetkých občanov Slovenskej republiky. Dôsledne sme sa pri tom riadili zásadou, na rozdiel od strán založených na etnicko-regionálnom princípe ako je SMK a najnovšie Most-Híd, že suverenita musí vychádzať z rovnomernosti práva a povinností všetkých občanov.Môžem pritom spomenúť predloženie a prijatie v NR SR školského zákona, vysokoškolského zákona, zákona na podporu vlastenectva, vyhláseniu ku Kosovu ako precedensu pre opakovanie na juhu Slovenska, vyhlásenia o neprípustnosti Združenia maďarských poslancov Karpatskej kotliny ako inštitúcie maďarského parlamentu, podporili sme jazykový zákon a predložili jeho novelizáciu.V tejto činnosti brániť a upevňovať suverenitu Slovenskej republiky budeme pokračovať aj v novom volebnom období. Pokladáme to nielen za povinnosť, ale za historické poslanie SNS. Chceme vnútorne administratívno-správne posilniť jednotu Slovenska až po vytvorenie troch územných celkov (krajov), zjednodušiť administratívu a zmenšiť byrokraciu, priblížiť správu občanovi. Chceme otvoriť myšlienku, že vonkajšia bezpečnosť štátu je len vtedy hodnoverná, ak je podporená aj schopnosťou jeho vnútornej obrany. Znamená to nielen zvýšenú podporu armády, ale aj vytvorenie zložiek ľudovej alebo národnej sebaobrany. V rámci EÚ chceme presadzovať myšlienku, aby táto aj po prijatí Lisabonskej zmluvy sa formovala ako únia suverénnych národov. V tomto smere otvoríme myšlienku vytvorenia druhej komory Európskeho parlamentu – Komory národov s právom veta každého štátu.Opakujem – toto je naša úloha a historické poslanie. Musíme však reagovať aj na výzvy doby a tou je posilnenie ekonomickej a sociálnej suverenity a sily štátu, pretože recesia a jej prekonanie ako sa mnohí domnievajú, nie je otázkou roka – dvoch, ale je to budúca civilizačná výzva. To znamená, že už v budúcom volebnom období SNS musí navrhovať opatrenia, ktoré povedú k posilneniu ekonomiky, ale predovšetkým k jej reštruktualizácii v smere lepšieho uspokojovania základných životných potrieb ľudí. Tým sa zníži dopad vonkajších vplyvov a zvýši sa vnútorná ekonomická a sociálna stabilita. Celý svet chce riešiť krízu cez vývoz – ale kam? Kríza ukázala, že produkcia pre vnútornú potrebu je najmenej zraniteľná.Primárnou a prioritnou oblasťou preto pre SNS v nasledujúcom volebnom období bude sociálno-ekonomická oblasť. Budeme sa snažiť o navrhovanie a realizáciu takých opatrení, ktoré budú postupne odstraňovať dôsledky hospodárskej krízy a cez rast zamestnanosti zlepšovať aj sociálnu situáciu ľudí. K tomu je potrebné zabezpečiť trvalý rast ekonomiky. Cieľom SNS je dostať ekonomiku do konca roka 2012 na výkonnostnú úroveň, ktorú mala na konci roka 2008. Následne postupne dosiahnuť stav, aby od roku 2014 bol vytvorený predpoklad trvalého rastu HDP nad 5%. Sme si vedomí toho, že tento predpoklad je reálny len za podmienky, že svet nepostihne nová hospodárska kríza, pričom táto hrozba je reálna. Preto aj rast nebude lineárne priamočiary, ale s výkyvmi. Tieto výkyvy nemusia zasiahnuť celú globálnu ekonomiku, ale len niektoré regióny alebo dokonca štáty. Aby to nezasiahlo aj Slovensko ako štát, SNS vychádza s programom vnútornej ekonomickej a sociálnej stability.Nejde nám len o samotný rast, ale hlavne o stabilitu, kvalitu a trvalé zlepšovanie základných životných potrieb ľudí. V tomto smere SNS za základné životné potreby pokladá kvalitu a dostupnosť bývania, dostatok kvalitných a dostupných potravín, zabezpečenie vodou a jej čistením tak, aby sa nezhoršovalo životné prostredie a zabezpečenie obyvateľstva energiami z domácich obnoviteľných zdrojov, ktoré by podstatne menej podliehali výkyvom na svetových trhoch.Nepodceňujeme úlohu zahraničného kapitálu v ekonomike Slovenska. Otvára nám globálny ekonomický priestor a cez export prináša zdroje, ktoré nám pomáhajú zvyšovať zamestnanosť a aj životnú úroveň. Ak však 85% rastu HDP zabezpečujeme cez export, Slovensko to robí neuveriteľne závislým od výkyvov na globálnom trhu. A to má dopad aj do kvality uspokojovania základných životných potrieb ľudí. SNS bude preto presadzovať a snažiť sa vytvárať predpoklady pre väčšiu angažovanosť a uplatnenie v tejto oblasti domácich podnikateľských aktivít a ich podporu, zavádzanie a tvorbu najnovších poznatkov a aj tvorbu nových technologických procesov a techniky. Budeme preto podporovať rozvoj humánnych a priemyselných biotechnológii, elektrárenské a spotrebiteľské využitie fotoelektrických článkov, slnečných kolektorov a podobne. Podporíme tiež využitie miestnych a lokálnych ekonomických surovinových, poľnohospodárskych a lesných zdrojov na lepšie uspokojovanie základných životných potrieb. Vychádzame z toho, že každá úspora tony dovezenej ropy, m3 plynu a kWh elektriny, robí Slovensko menej zraniteľným.Nestotožňujeme sa s názorom opozície, ktorá „spásu“ Slovenska vidí len v stále väčšom využití zahraničných investícií a v zopakovaní výpredaja národného majetku. To tu už bolo. Snaží sa to zakrývať apelovaním na potrebu zmeny. Aká zmena, keď ide stále o rovnakých politikov opozície spred ôsmych rokov, ktorí naviac sa nevedia dohodnúť nielen na programe pre Slovensko, ale ani na lídrovi, ktorý by bol garantom takéhoto programu? Heslo: „chceme zmenu“, nie je programom. Zmenou je aj zbúranie „domu“, teda toho, čo sme doteraz vybudovali po ich 8-ročnom vládnutí. To by občania nemali dopustiť.V zmysle uvedeného treba, aby ste ľuďom v regiónoch na miestach zdôrazňovali, že vo voľbách v tomto roku rozhodujú o tom:či chcú vládu z terajších opozičných strán, ktoré viac ako štyri roky nemajú program rozvoja pre Slovensko a chcú len „rúcať! To, čo terajšia vládna koalícia pre ľudí a Slovensko vykonala. „Rúcať“ aj za cenu spájania sa s maďarskými politickými stranami a z toho podmienenými ústupkami v národno-štátnych a štátno-politických otázkach.alebo chcú vládu národne a sociálne orientovanú, čo dnešná koaličná vláda svojou činnosťou dokazuje už štyri roky. Teda, či sú za pokračovanie vlády dnešnej koalície.Zároveň treba, aby ste ľuďom zdôrazňovali, že SNS prichádza s volebným programom a bude sa snažiť dosiahnuť, aby sa ľuďom na Slovensku lepšie a pokojnejšie žilo. Janovi, Jánošovi aj Ivanovi.Ďakujem za pozornosť