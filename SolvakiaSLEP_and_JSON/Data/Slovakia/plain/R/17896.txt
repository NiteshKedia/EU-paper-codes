Okresné organizácie19. november 2013   Meniny má: AlžbetaSlovenská národná strana > Aktuality > Ján Slota v exkluzívnom rozhovore pre TA3 bilancoval rok 2010: Slovákom želám pokojné sviatky a menšiu politizáciu každodenného životaJán Slota v exkluzívnom rozhovore pre TA3 bilancoval rok 2010: Slovákom želám pokojné sviatky a menšiu politizáciu každodenného života23.12.2010 | Počet prečítaní: 486Bratislava, 22. decembra 2010 – Napätie medzi Slovenskom a Maďarskom sa môže skončiť aj skutočným vojenským konfliktom. Vyhlásil to dnes predseda SNS Ján Slota v publicistickej relácii TA3 Téma dňa. “Vplyv maďarskej národnosti na Slovensku, ale aj Maďarska ako takého je stále významnejší. Možno keď nám zoberú južné Slovensko a Slováci odtiaľ budú utekať, potom asi pochopia, kde je sever,” vyhlásil Ján Slota. Predseda SNS si tiež myslí, že je celkom reálne, že by Slovensko mohlo prísť o svoje južné územie, v prípade, ak takúto iniciatívu v referende podporia Maďari, ktorí žijú v tomto regióne.Za neúspechom strany vo voľbách vidí Ján SLOTA najmä veľkú mediálnu kampaň voči SNS, ktorá trvala bezmála tri roky a podľa jeho vyjadrenia Slovensko takú kampaň ešte nezažilo. Z SNS urobili najväčších zlodejov kvôli emisiám a nástenkovému tendru, hoci bolo aj mnoho iných káuz, ale o tých sa nepísalo alebo len minimálne. Druhým dôvodom volebného neúspechu bol podľa názoru J. SLOTU aj strach voličov, ktorí akoby sa zľakli niektorých tvrdých vyjadrení a predvolebných posolstiev strany. Tvrdí však, že ich protimaďarská kampaň bola správna. Neustále trvá na tom, že vplyv maďarskej národnosti na Slovensku, ale aj Maďarska ako krajiny je stále významnejší, čo potvrdzujú aj posledné výroky V. ORBÁNA priamo na pôde Slovenska. SNS preto neustále upozorňuje Slovákov na to, čo ich čaká, ale nikto nechce počuť, že situácia sa môže skončiť aj vojnovým konfliktom, každý má radšej reči o svetlých zajtrajškoch a krásnej modrej oblohe a o SNS si myslia, že len kamuflujú situáciu a maľujú čierne scenáre. J. SLOTA tiež pripomenul, že niekoľkokrát spochybnil, či boli voľby v poriadku, má totiž podozrenie, že sa pomocou softvéru manipulovalo s percentami, navyše nikto z oficiálnych miest tieto jeho tvrdenia nespochybnil.Ján SLOTA stále považuje Smer za koaličného partnera SNS, ako skonštatoval, má v tejto strane veľa priateľov vrátane predsedu FICA a nevidí prekážku, aby nemohli v budúcnosti opäť spolupracovať. Teraz je však SNS v opozícii, nie je ničím viazaná a ak poslanci považujú niektorý z návrhov vlády za správny, podporia ho. Napĺňajú tým aj základné pravidlo, že poslanec hlasuje podľa svojho svedomia.J. SLOTA kriticky vníma, že prvý rok vládnutia novej koalície, prináša aj rušenie niektorých zákonov bývalej vlády, podľa neho totiž ide o kroky, ktoré sú pre slovenskú štátnosť nebezpečné   či už je to znižovanie kvóra pre používanie jazyka menšín, alebo zákon o dvojitom občianstve. Ako dodal, Slováci si zrejme uvedomia vážnosť situácie, až keď Maďarsko zaberie južné Slovensko. Aj slepí totiž vidia ekvivalenciu Orbán – Hitler a zhodnosť ich prístupu k menšinám, Hitler tiež začal s priznávaním volebného práva pre sudetských Nemcov a skončilo sa to rozbitím republiky. V. ORBÁN sa pritom počas svojej návštevy Slovenska otvorene smial Slovákom do tváre.Predseda SNS nesúhlasí ani s úpravou zákona o dvojakom občianstve, ako pripomenul, zákon hovorí o individuálnom prístupe, preto sa ho Slováci žijúci v zahraničí nemusia obávať. Snahou bývalej slovenskej vlády bolo zabrániť tomu, aby sa južné Slovensko mohlo napr. na základe referenda odtrhnúť. Podľa predsedu SNS malo Slovensko po prijatí maďarského zákona o dvojakom občianstve postupovať rázne. Súčasná vláda však naopak postupuje veľmi ústretovo a k tomu má vážne výhrady, pretože treba urobiť prietrž nebezpečným krokom maďarskej vlády a maďarských politikov.V závere relácie predseda SNS zaželal Slovákom pokoj počas sviatkov a menšiu politizáciu každodenného života.Zdroj: TASR, SNSAKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ