19. november 2013   Meniny má: AlžbetaSlovenská národná strana > Aktuality > Ján Slota: Snem SNS jednoznačne ukázal slovenskej spoločnosti našu jednotnosťJán Slota: Snem SNS jednoznačne ukázal slovenskej spoločnosti našu jednotnosť30.11.2009 | Počet prečítaní: 220Žilina 29. novembra (TASR) – Dnešný snem Slovenskej národnej strany v Žiline slovenskej spoločnosti ukázal, že SNS je jednoznačne jednotná. Po rokovaní snemu to skonštatoval predseda SNS Ján Slota.Predseda SNS dnes na konci úvodného prejavu vyzval delegátov XVI. snemu, aby hlasovali o dôvere jeho osoby ako predsedu SNS. “Som veľmi rád, že sme takýmto masívnym spôsobom, jednoznačným a jednohlasným, ukázali celej slovenskej spoločnosti, ale aj našim koaličným partnerom a opozícii, že SNS je jednotná a pevná. Pevná ako skala, pevná ako Peter. Týmto hádam už skončia rôzne diskusie o skupinkách alebo smeroch v SNS. Pretože to je totálna nepravda a dezinformácia. Bolo to jednoznačne vyfabrikované niečím a na niečo to malo slúžiť niekomu. Ale týmto snemom, dúfam, že sme urobili prietrž týmto dezinformáciám,” konštatoval Slota na tlačovej besede.Hlavným dôvodom zvolania snemu SNS bolo podľa lídra národniarov oboznámiť delegátov s východiskami a riešením terajšej krízy. “O situácii aj v samotnej koalícii, o nebezpečenstvách, ktoré čakajú Slovensko a slovenskú spoločnosť pri nadchádzajúcich voľbách do maďarského parlamentu, ale aj účinkovanie Strany maďarskej koalície (SMK) a Most-Híd. Aby sme im strhli masku pokrytectva. Aby sme ukázali slovenskej spoločnosti nebezpečnosť, ktorá hrozí od týchto dvoch strán slovenskej spoločnosti a slovenskej štátnosti,” uviedol Slota.Prvá podpredsedníčka SNS Anna Belousovová zdôraznila, že niekoľko mesiacov pred parlamentnými voľbami všetko smeruje k tomu, aký bude povolebný vývoj na Slovensku. “SNS je toho názoru, že vládna koalícia Smer-SD, SNS a ĽS-HZDS sa osvedčila, zvládla vedenie Slovenska vo veľmi ťažkom období ekonomickej krízy. Ukázala inú alternatívu politiky občanov. Tú alternatívu, ktorú za dvoch Dzurindových vlád nepoznali. Národnú politiku, politiku, ktorá vyjadruje solidaritu ku všetkým vrstvám obyvateľstva. Zvlášť v období krízy, ktorú Slovensko nespôsobilo,” povedala Belousovová.Pokračovala, že hlavnou snahou a prioritou bude stabilizovať SNS, ponúknuť program, ktorý získa voličov pre to, aby sa mohla po parlamentných voľbách zopakovať súčasná vládna koalícia. Na margo programových priorít uviedla, že skratku SNS národniari symbolicky premenili, pričom S znamená suverénny národ, z čoho sa odvíja spoľahlivo fungujúci štát. N je nová ekonomika, ekonomika, ktorá musí reagovať na ekonomickú krízu, reštrukturalizáciou a orientáciou, aby sa vedomostná spoločnosť viac odrážala v ekonomike. A S je stabilná a silná rodina, čiže istota pre všetky vrstvy.V prejave k delegátom snemu sa predseda SNS vyjadril aj k vzťahom vo vládnej koalícii. “Plnenie programu a úloh SNS, ako aj koaličných vzťahov a koaličné vzťahy výrazne ovplyvnila globálna kríza. Nominanti SNS viedli tri ministerstvá, niesli spoluzodpovednosť ako vyšší štátni predstavitelia za činnosť ďalších štátnych úradov a ministerstiev. Za ministerstvo životného prostredia prevzal 30. 8. 2009 zodpovednosť nominant Smer-SD. Tento krok zo strany predsedu vlády, ako aj nášho koaličného spojenca považujem za účelový,” povedal Slota.Vedenie ministerstva životného prostredia nominantom strany Smer-SD priniesol podľa lídra SNS výrazné zabrzdenie plnenia úloh rezortu, napríklad v oblasti už pripravovaných projektov a výstavby vodovodov a kanalizácií. “Osobne mám skúsenosť, čo mi hovoria rôzni investori, že momentálne je na tomto ministerstve totálny chaos. A výstupy budú asi také, že hromada projektov, ktoré boli pripravené, budú zabrzdené alebo vôbec nepôjdu. Výsledný efekt bude taký, že sa budú tie peniaze vracať do Bruselu. A to nebude niekto považovať za stratu a škodu? To, ako povyhadzovali našich ľudí z tohto ministerstva, tak to sa nerobilo ani u Tatárov,” uviedol Slota.“Súhrnne možno konštatovať, že v rámci činnosti rezortov naši predstavitelia pôsobili zodpovedne, v súlade s programom SNS a významnou mierou sa pričinili o plnenie Programového vyhlásenia vlády SR,” uzatvoril Slota.AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ