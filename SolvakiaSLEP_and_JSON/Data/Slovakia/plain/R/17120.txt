Slovenská národná strana > Blog > Marián Novotný: Prídu aj etnické čistky v politike ?Marián Novotný: Prídu aj etnické čistky v politike ?16.12.2010 | Počet prečítaní: 257Orbán, ani Fidesz ešte nevedia, ako spolupracovať s nie identicky etnickými stranami.Rozlíšenie „etnicky identické“ a „zmiešané“, resp. iné  strany, ako aj z uvedeného plynúce konzekvencie  vyvolávajú nepríjemné asociácie, aspoň u mňa. Vôbec tu totiž nejde o kritérium demokratické – nedemokratické, programovo príbuzné – vzdialené, resp. iné, ale o jasné stanovisko: „etnicky identické,“ nezmiešané, čiže etnicky čisté.  Hovorcovia – novinári, novinári – hovorcovia a ich  blogeri mlčia, koaličné médiá chvália, keď už sa nedá nič iné, tak aspoň atmosféru stretnutia… Pritom Orbán si určuje o čom sa bude hovoriť, spakruky dobre dostávame po papuli, kým Radičová vylepšuje pred svetom Orbánovi imidž, ktorý jej do očí tvrdí, že politický  je len niečo ako „neviemkoľká kategória“.Možnože etnické čistky už sú tu a neprišli odinakiaľ ako s Orbánom z Maďarska. Zvykáme si na čudné správy, móresy a politické kroky u južných susedov. Bugárovci sú mu nie dosť dobrí, nie pre program, alebo volebné výsledky, či iné dôvody, ale len preto, že nie sú etnicky identickí s ním. A ktože to kazí túto rasovú čistotu?, nuž predsa Slováci primiešaní do tejto strany. Ako to len mohli slovenskí Maďari urobiť, a dovoliť, takéto prznenie. Preto k bugárovcom treba pristupovať rezervovane a obozretne.Asi nič lepšie, ako to, čo Orbán nepovedal, nemôže vypovedať lepšie o tom, ako mu je národ slovenský cudzí, možno až odporný. Podľa istých ideológií niet totiž nič horšie ako bastard. Čistota „rasy“ aj v politike nadovšetko. Aj tak sa dajú interpretovať Orbánove výroky a postoje, najmä na pozadí toho, čo robí a hlása aj doma. Aj na základe argumentácie a spôsobu ako dehonestuje Bugára a jeho Most – Híd.   Ani sa mi to nechce hľadať, aby som presne citoval, čo Orbán na tlačovej konferencii 14. 12. 2010 povedal. Hádam som vystihol podstatu, čosi čo nebolo povedané úplne polopate, ale dá sa tvrdo vycítiť z kontextu.Ešte niečo, pán Orbán si pre našu pani premiérku nenašiel priestor  pri takejto niekaždodennej príležitosti hovoriť aj o ďalších sporných veciach, ktoré zaujímajú Slovákov. Preto ani neprekvapuje, že naopak mal dostatok času pre svojich etnicky identických, a dokonca ich predseda „Berényi potvrdil, že s Orbánom hovorili aj o zmenách v jazykovom zákone a  zákone o dvojakom občianstve“. Citát, zdroj: http://www.sme.sk/c/5683656/orban-a-radicova-sa-aspon-stretli.html#ixzz18BGZbOADTakže, pani Radičová, pýtajte sa, prečo nie s Vami, resp. ujasnite si konečne, do ktorej orbánovskej kategórie patríte ?AKTUÁLNE KAMPANEPRIPOMÍNAME SI19. 11. 1989 – V Bratislave na pôde mestskej organizácie Zväzu slovenských výtvarných umelcov vznikla opozičná iniciatíva Verejnosť proti násiliu (VPN).19. 11. 2004 – Vysoké Tatry zasiahla veterná smršť. Vyžiadala si dve obete na ľudských životoch a spôsobila miliardové škody.KALENDÁR PODUJATÍ