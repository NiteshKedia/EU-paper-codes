Csáky Pál: Szorítsunk OrbánnakTegnap eldőlt, hogy Magyarország miniszterelnökét Orbán Viktornak fogják hívni. Óriási esélyt kapott a történelemtől, hogy megreformálja Magyarországot, s lelkileg is felemelje a világ magyarságát.Azt látom azonban, hogy nagyon visszafogott, s óvatos. Bizonyára ő is emlékszik 2006-ra, amikor az akkor győztes Gyurcsány Ferenc óriási ambíciókkal vágott bele a kormányzásba. Teljesen átszervezte a kormányzati struktúrát, még alkotmánymódosításban is gondolkodott. Finoman szólva nem jött össze.Orbán irányában is nagyok az elvárások – ugyanakkor, ha bölcsen fog politizálni, most valóban akár nyolc évnyi kifutási időben is gondolkodhat. Pártja is középre került: az MSZP és az LMP a bal oldalra, a Jobbik a jobb oldalra csúszott.Érezni azonban a türelmetlenséget, a széthúzó energiákat is. Az Orbán felé megfogalmazott kívánalom a bölcsesség igénye mellett a határozottság kell, hogy legyen. A sajátjai irányában is.Szorítsunk neki. Mindannyiunk érdeke, hogy sikeres, sikeresek legyenek.