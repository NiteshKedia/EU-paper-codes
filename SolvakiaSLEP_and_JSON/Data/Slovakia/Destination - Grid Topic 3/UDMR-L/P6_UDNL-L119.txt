Criza economică din anii din urmă nu a făcut decât să ducă la exacerbarea problemelor. Cu toate acestea, guvernarea PDL-UDMR, timp de doi ani şi jumătate,  a introdus reformele necesare astfel încât cetăţenii să nu întoarcă spatele Europei chiar în condiţiile crizei economice. Noi, aici, în România, nu dorim să ne izolăm şi suntem convinşi că viitorul nostru este în Uniunea Europeană, împreună la bine şi la rău.
