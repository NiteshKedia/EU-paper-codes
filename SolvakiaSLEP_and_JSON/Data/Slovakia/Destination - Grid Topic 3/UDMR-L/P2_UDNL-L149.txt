"Acum, aici, suntem patru deputați europeni care participăm la lucrările congresului FUEN. Dumneavoastră sunteți alegătorii noștri și de la Dumneavoastră, cetățeni europeni, membri ai comunităților minoritare am primit mandatul nostru în Parlamentul European. Îmi doresc, ca anul viitor, să crească numărul parlamentarilor europeni care reprezintă comunități minoritare naționale. Iar prin acest lucru, influența și autoritatea FUEN să fie mai mare în Parlamentul European, cea mai democratică instituție a Uniunii Europene, fiind singura instituție ai cărei membri sunt aleși prin vot direct de cetățenii europeni. Îmi doresc, ca pentru parlamentarii europeni unul dintre obiectivele următorului mandat să fie acela de a obține pentru FUEN rolul oficial de organ consultativ al Parlamentului European”, a declarat Iuliu Winkler.
