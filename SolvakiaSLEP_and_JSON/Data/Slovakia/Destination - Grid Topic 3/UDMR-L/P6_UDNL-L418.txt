Parlamentarul european și-a exprimat regretul pentru faptul că pentru Programul Erasmus, cel mai de succes proiect al UE, se preconizează în noul cadrul financiar multianual al UE 2014-2020 tăieri de buget semnificative. Iuliu Winkler a subliniat că, acum, pe fondul unei crize economice și sociale care devine din ce în ce mai apăsătoare, mai mult ca oricând, UE trebuie să investească în tineri pentru că aceștia vor construi Uniunea viitorului.
